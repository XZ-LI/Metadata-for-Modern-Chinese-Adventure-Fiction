鴨蛋島探險記寄塵鴨蛋島實有其地在黃海中距江蘇之阜寧境最近爲中國輿圖所不載世人所未知也淸末有田北湖者曾冒險至其地顧窮荒絕島古無人跡林木蔽天蛇獸所宅既無防衛之具復乏食宿之需遂不敢深入而返著鴨蛋島記載之國粹學報田擬集資墾開爲我殖民祕之十年未遂所志乃著此記以告國人毋令爲他族捷足者所先得然自田氏著記至於今日又近十年仍未聞有爲墾闢之謀者亦未聞有補輿圖之缺者寧非恨事余竊取田氏之記草爲小說世之讀者亦欲起而圖之乎篇中主人乃是託言空中樓閣要不病爲小說體裁也余阜寧老漁也一簑一笠煙水爲家短棹扁舟海鷗爲友往來於東海黃海之濱足跡不入城市者蓋巳亦十余稔矣一日客有自城中來者問汝老於煙波亦知此中有鴨蛋島乎余曰瑤沙黃子沙蹤跡常至鴨蛋島吾未之聞也客之言或欺我乎客不辯而去余亦謂客之誦言耳既一日盛夏漁於海濱忽遇驟雨不及還棹黑雲滿空下與海接人居雲中咫尺莫辨狂風怒濤扁舟傾簸幸余慣涉風潮默然握舵一任舟之所至心不爲動使初習海者舟早覆矣夏日之雨固無久理片刻電閃雲開雨亦遂霽夕陽復耀天界青紅試檢舟楫初未破碎深以爲幸而茫茫四顧天水相接初不知爲風驅行若干裏也急欲返棹而不知所向瞑行盲進終不得達於海濱有時直前又被風逐回若不欲吾再往者時已薄暮夕陽巳墜於海底新月方上疎星滿空海風吹衣暑氣驟斂新涼著人如巳早秋海島悲啼覓伴而宿蒼蒼茫茫令人增無限悽惻人當此境孰不辛酸而余別有不能巳於懷者則痛子是也留幽島摠險記五十六余年五十有二子長十八次十六皆習漁業以海爲家乃於前年遇海嘯兄弟同沒於海遺吾老夫婦獨生世上悽辛之況嘗之備矣幸久而漸忘樂吾天眞如故一旦觸景興懷猛憶舊事兩兒漂流之境今乃親身歷之風水相激而作聲恍忽吾兒在海中呼父而訴其苦也吾於是放聲大哭矣巳而長夜巳闌東方微白自晨而暮自暮而夜鼓棹前行仍不得泊舟之所如是三晝夜舟中食盡吾力亦疲自謂將死於舟中矣夫當狂風怒濤時扁舟若覆吾亦沈於海一瞑不視豈非快事何不死於彼而死於此又念吾二子之死其狀較吾爲何若二子若知吾之將死亦將歡喜以待吾之至乎第四日晨乃見陸矣此爲余重生之曰也是曰天清雲淨遙望見滄海中有白點如棋子吾人浮海久佔望慣眼力極敏一見而知爲陸大喜過望拍手慶更生如死囚之遇赦天下樂事固未有過於此者十口吾人日居陸地習而不覺一旦飄泊洋海望陸地如在天上居然得履其地其愉快之心匪言能喻卽以語陸居者彼亦未必信也急鼓枻向之而趨奮吾垂盡之力而不覺其疲反較平時爲勇吾亦不自明其故嘗聞人言人當失望之時雖力所能勝者亦憚於從事一旦偶有希望精神忽振有欲遏而不能者如吾今日所歷眞實驗矣巳而所見白黠漸大蓋距之漸近也自晨至午不知行若干裏居然得達其岸樹木蓊鬱蘆葦蔽天舟行淺沙中沙鬆軟不能容步勉行半裏漸見淺草碎石流泉自順水禽拍翼而飛驚人避去格格作長鳴若爲吾慶重生者又若賀吾冒險而至此者顧舉目四察絕無人跡樹木自枯自榮蔓草自生自腐荒穢叢雜惟有島獸之跡留於腐葉亂石之間島糞積而成山可謂無人之境乃窮力沿沙行一週四面皆濱海始知爲絕島也小吾至此復大失望一身漂流絕島饑渴相侵既無食宿之具豺虎來襲亦無防禦之械不死於饑卽死於毒蛇猛獸不死於毒蛇猛獸亦必死於癘疫使吾攝斧斤而來未始不可闢草葬而獵禽獸然誰假我以此具者待死外尚何望哉巳而日暮余亦倦極藉草而臥片刻巳沈沈睡去夜深風涼侵肌不覺也及醒則臥於石屋中大驚不覺失口呼號則有兩少年馳進曰翁毋恐也吾等亦漂流至此者今數年矣敢問翁何以來昨見翁臥草上知巳化因乏扶翁來室中免風露耳余瞠目而視半日不能言久之始曰此何地君何人也少年曰此無人之島也吾等阜寧漁家子言未畢余卽曰余某某也不圖見汝於此少年齊呼曰阿父吾等不料得見阿父於此也自吾等別阿父後阿父固謂吾等死於海矣豈知幸而未死得居此絕島之中疊石爲屋漁獵爲糧頗無心所苦所患惟猛獸耳幸石室中彼不得入余問曰亦念我乎亦思歸乎曰引領家山歸思彌切顧海天茫茫欲濟無舟亦無可如何耳余曰此非久居地也當同歸攝斧斤耒耜來鴨蛋島探險記五十七闢草伐木爲墾殖計乃是上策二子曰善計既定復宿兩夜乃乘來舟返阜寧復行四畫夜而至初老妻見吾不返謂亦死於海今翩然與二子俱歸其喜可知置酒相慶鄰裏爭來問詢傳爲奇談此時前問吾鴨蛋島之城中客亦在人叢中聞吾言狂喜曰此卽鴨蛋島也余起肅之坐語以冒險出入情形客快甚舉酒相賀堅訂重往之約並許助吾資用器械余唯唯應之各浮大白而別