漁父冒險記林遠隆漁父某富有冒險性爲同業者所嘉許一日狂風撼地駭浪排山雖沒人猶瑟縮而不敢近海彼漁父者獨乘一葉之舟凌開於汪洋萬頃中張網以取魚竟得滿載而歸人爭爲之賀漁父曰是何足奇天下事常人視之以爲險者非常人視之則以爲夷蓋無夷非險無險非夷也予遇是者屢矣固視以嘗夷而不以爲險然卒亦化險爲夷而不致葬身於江魚之腹中可知天下無險境在人之善處之耳諸君亦何賀之有予因其言之足以風世也故從而記之