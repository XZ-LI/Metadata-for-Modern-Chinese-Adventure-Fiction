漁父冒險記冠萬鎭海地居浙東濱臨大海故民富冒險之性質駕扁舟涉重洋乘應風而不懼冒山浪而不屈者往往而有漁夫其著者也漁夫某不詳其姓氏居於鎭海之蟹浦於光緖之三十一年十二月結漁侶六七人整漁具駕漁舟漁於東海中網無虛設日輒有所獲不半月船已滿載衆維魚矣於是收拾網罟斟鬥酒自勞越一日揚布帆返棹作歸鄉計時則三十二年正月某曰也煙波千裏碧海無涯風逐水以掀天浪排山而撼地雪花紛亂天水相連森森焉渺渺焉方針旣迷東西莫辨方惆悵間船隨浪轉因覆焉幸近荒島相率登陸藉余食爲生樹草蓆爲幟以待援焉待數日而食糧已極救者不至踏遍孤島而片荒涼望斷重洋而帆影杳絕某漁夫乃慨然曰予輩運命竟隨此滔滔者以長逝巳乎風餐露宿亦飢亦寒死在日暮間耳雖然坐以待斃甚非吾所願也夫死亦何足惜於陸於海同一死也與其枕藉以待亡母甯隻身蹈海以死耳余非謂與波上下可儉以全吾軀也謂苟使逐浪隨風而天假之緣得有生我者我生公等亦可與俱生不則予葬魚腹中耳公等其並壽於荒島他日航海家來此或貴骸骨以返故鄉嗚呼公等乎盍且待之予逝矣遂掬白雪以爲餐乘魚筩以爲筏聳身入海掉頭不顧當是時也陰風怒號濁浪排空勢則險矣幾何而不與波臣爲伍不謂孤舟葉天上飛來漁父之生命旣絕而終續也遇救後師具道所以至某處乃發電達蟹浦囑往救之而島中數人亦慶更生嗚呼若漁夫者不亦壯乎哉不辭滅頂濡尾之兇而拼此一生甘冒巨險乘容膝之魚筩凌萬頃之茫然卒能入生出死拯援同人其亦忠且壯矣彼夫有同舟之誼當舟破維絕之時而反脣相譏忿爭於犇濤駭浪中者亦可以觀矣