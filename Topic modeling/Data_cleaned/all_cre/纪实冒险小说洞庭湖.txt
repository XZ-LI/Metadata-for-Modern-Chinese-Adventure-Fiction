紀實冒險小說洞庭湖胡禕同予友趙敬孚君爲予言民國元年春由黔北上過洞庭湖時厭汽船暄豚改坐民船同舟有魏某者豫人父官貴州臺拱守備以改革故將全家返裏命其子先旋魏某亦以汽船思嘈雜殊多不便易乘帆船故余等得與之遇而一段可驚可愕之冒險亦由是而生焉魏某相貌魁梧體軀雄偉工技擊善拳棒人旣和藹可親性尤詼諧善謔予等皆喜之終日在船中聚談魏某又以其所蓄小猴爲戱憨靈跳舞殊堪噴飯方謂歡笑終朝旅途之中殊不易得孰知樂極悲生不測之禍旋踵至矣舟行之次日午飯畢後予等與魏某坐船頭觀小猴遊戲爲時旣久各有倦容魏某乃別余等歸後艏牽猴曳鞋行陽橋上一每船之兩側有兩木板係爲舟子搖櫓地吾黔俗呼爲陽橋一忽風浪起船稍側魏某失足落水余等大驚失色急呼舟子停舟預備救人當時魏某離船甚近落水未深苟能竭力攀縁尚可得上惟手中執繫猴之練猴立陽橋上第一苟稍下猴必墮水投鼠忌器意欲拋練於舟上始攀船緣乃天不從人意練方離手到舟無情巨浪巳將魏某捲去數尺外矣茫茫洞庭中舟子雖善洇至此亦束手無策余等癡立船上遂目睹魏某隨波逐流而去不禁大哭失聲嗚呼白髮雙親嬌妻弱子方倚閭引領候望好音何期隻身旅客竟與魚鱉爲伍長作波臣乎傷感旣已揮淚命舟子開舟行未數丈忽見魏某直立湖中水及其頸距本船約十丈余等大驚蓋魏曾言不善水不審何以能如是而不傾適上遊有舟至距魏較近乃令舟子鳴鑼前舟既覺轉舵向魏駛來眼見巨長之篙竿巳將魏某拖上余等驚異中雜以歡呼及抵前舟但見魏某面色焦黃已氣力用盡飽受驚恐矣易衣旣巳衆人爭問其直立水期中之故魏某曰余初落水時心尚了了及水盜入口神思瞀亂心知洪波巨浪兇多吉少惟尚竭力閉口運氣勿令沉底以希萬一風起湏湏漂至一處忽覺足部觸物如沙地然乃借勢立定蓋淺灘也此處雖較淺水尚及吾口余乃立起用足尖着地水及吾頸巳能呼吸然浪勢觸身欲傾者屢余於驚懼惶恐中忽思尖刀勢可以分水乃屈肘作勢以禦之浪力果稍殺故得延遲至今然亦幸近處有船不然余恐不能久立也余等皆撫掌贊其智不已作者曰魏某以素不善洇之人在巨浪濤天之洞庭湖中竟能落水而不溺其鎭定之力固非他人所及而其身軀高大精嫻武術實爲彼致生之原因體育之發達其關係固如斯乎