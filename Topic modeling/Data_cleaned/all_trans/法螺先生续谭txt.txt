法螺先生續譚天笑生譯諸君諸君餘前者所經歷早已布告於諸君之前諸君將目爲漫汗無稽之談歟然餘生平不打誑語諒爲諸君所共信厥後餘又頗思往月世界遊歷一周回憶當日以尋取銀斧曾一走月界爾時倉猝殊甚故一切山川動植皆未考察今安得再往一遊以便細細探索時適餘有故友過餘廬舍開軒面圃共話桑麻客亦一好動喜事者流因相與道旅行之樂事揚髯軒眉飛一大白於餘前曰法螺先生聞君遊興甚豪能與僕泛棹海上一探所謂海外奇島之跡乎餘曰願往越數日餘乃與客擢一葉之扁舟以駛出太平洋浮海經八日是日之晚天氣非常猛烈海飈猝起浪擁如山同舟中俱驚怖絕倫忽一陣狂瀾將海水飛卷而起作一旋渦之勢愈卷愈高而餘等所乘之舟適被卷於漩渦之中餘此時面如死灰暗念今日我兩人及此舟必碎爲微塵與此海藻之屑共飄漾于波浪中矣乃孰知風吹愈急舟行愈疾經六星期六七四十二日而吹至一大陸噫此大陸者形圓如球而發燦爛銀色之光就餘向所記憶者意必月之世界無疑乃舍舟就陸則固月之世界而此時遙矚我向所僕緣之地球僅似一丸梅核以燦麗於太空餘既入月界以來舉我向日所理想之現象皆欲一徵之所見則第一在謁月界之王欲謁月界之王必至月界之都而此時頗聞月世界與日世界大起衝突兩世界方在戰爭之中以餘爲地球上人必能嚴守中立月天子乃遣其大將郊迎餘於都外餘遂得請於月天子隨之而爲觀戰之員奇哉奇哉其戰爭中最可捧腹者則其所用之軍器也其所用之軍器不恃槍炮之銳利非有兵刃之應用而以蔬食中之蘿蔔爲至要之器械似弩箭之用以擊敵欲防此蘿蔔之弩箭則更有一種其大如蓋之菌以爲之盾然當此蘿蔔之弩箭者雖以如何強壯雄偉孔武有力之大將受其擊射無不立斃矣又此月世界之人者其身材長短之中度約在三丈六尺左右唯其身體雖大飲食則殊爲簡捷蓋一年授餐之時共只有十二度於正月元旦一進食破其腹之右面將各種食物裝置其中至二月元日始再進第二回食三月元日進第三回食而月各一度未有似我地球上一日三餐瑣繁殊甚者嗚呼諸君知月界中人生產力之方乎月界中人亦可稱之爲植物類其呱呱墮地時乃在樹木之間故人謂月界中人即其樹枝所生之果此種樹木狀甚奇異葉似肉色而所結之實外皮堅硬有類胡桃大可六尺許其將成熟之際色漸泛紅則摘而置之釜中灌以百沸之湯煮以成熟宛似剝繭之法剝去外皮而人遂於以生產夫以我地球之人類其初爲赤子時蓋無所區別而月世界之人類則大異是當其生產之時軍人則爲軍人學士則爲學士商家農子則爲商家農子一望而知亦大半攜有夙根而來固不必入校習技術以虛牝此十年讀書之光陰焉月界中人其生也如此其死也更自可異既非以戰爭之故身罹鋒鏑之慘又無此疾病之厄值連牀第之虞壽命已終淹然物化則化爲一道輕煙隨風而沒衣物如脫更不留驅殼於人間而地球上之所云葬式如何者不僅無此事抑且無此話餘復言其身體之位置則甚不可思議夫以我輩之身體第一當推元首而月界中人其首大抵皆在右腋之下且亦可與身體相離故往往有旅行之事或戰爭之舉將勞動其軀幹戳力於王家則盡可持獻身主義而大好頭顱不妨留置故園以守家食之義或有用頭之處則數十裏外飛去飛來迴翔空中幾疑爲雲間白鶴之飄然天外焉又月界中人其眼珠突出寸許與鼻共成一顛倒品字之形而驟望之則不能分若者爲鼻且其手指足趾皆只有一枚然此一枚之指其靈活敏妙乃勝我五枚之指更可異者則月界中人之腹也月界中人雖大腹便便而此中殆空洞無物其一切器具什物有時或須挈帶而行者則一一可裝入腹中在其乳下天然有一門可以啓閉自如故偶或有旅行之事則小小一肩行李腹負而趨必不致爲偷兒所攫竊尤可寶貴者則莫如其目其目可進可退有時如望遠鏡之能伸將此眼珠取出數尺之長有時或背後有物不必轉身而可將眼珠回照腦後其神妙實不可思議然每當睡眠之時往往有將此一副眼珠置諸箱籠抽鬥之中故輒有遺失及損壞之事或借之朋好或講之市肆是以環走月都各處出售眼珠之店紛陳羅列而各種之眼珠或青或黃或紫或黑各以其最時新最流行之物炫以求售月界中人聞勻計每人所用之眼珠約需十雙至二十雙不等雲某日者餘乃閒步田園見一簇葡萄之架噫月世界之葡萄者大者如雹小者如霰垂垂而下餘一見之恍然乃悟今日地球上所降之冰雹霰必此月世界之葡萄經風雨吹散以飛落人間也嗚呼諸君乎諸君乎諸君勿掩口而笑餘之所言句句皆真實之話諸君倘以餘言爲誑則請諸君自往月世界一遊當知餘言之不謬也自月世界旅行後餘遂復有地底旅行之舉諸君如不厭煩絮餘願紹介諸君以地底之情況某日之夜餘挑燈讀西西利亞旅行記恍有所觸蓋西西利亞者諸君之所知地中海之一島而爲意大利之區域也彼處有愛脫拿者著名爲一大火山其火山噴火之情形實爲世界之奇觀書中所述更爲詭麗似放萬丈之光芒餘掩卷沉思頗欲一擴眼界乃於明日之晨決計往西西利亞島餘既至西西利亞島當夜即泊於此山之麓明日清晨步行五六裏之山路以登絕頂第見一片紅光熊熊直上五色飄天蔚爲麗彩奇霞不可逼視餘見之手舞足蹈驚喜欲狂心念苟入此奇麗之世界當必有佳趣乃步近噴火之口縱身一不覺飛入此絕頂火口之中此時餘以躍入火口而蒸蒸殊不可耐仿佛身入釜中爲四圍空氣所薰蒸愈行愈下而其熱度之增加亦至酷且烈餘肌膚如焚幾欲脫爛乃急聞遠遠有呼叱之聲自坑底而來則此山之火神方指揮其火兵大將火蛇火鳥以放此烈焰於絕頂之火口忽遽殊甚餘乃急行其前與之脫帽爲禮火神遂大喜悅引餘直入祝融之宮殷勤款待知餘身體爲火毒中傷痛不可耐乃急由藥籠中取出一種黑色之膏藥遍貼餘之周身而火傷遂愈火神因餘至此乃急設宴離宮以爲餘作洗塵之計珍饈羅列杯盤鑑然而所進皆似圍爐中之獸炭烈焰飛揚滿盤燦爛杯中之酒赤者爲熔鐵之汁白者爲石炭之油皆非尋常人間所可沾脣者餘雖無嚼焰吐火之能覺所食者皆爲至甘至美之品此時火神方伴餘飲宴高睨大譚不可一世而餘一時偶談及特蘭斯敦之博物館此中藏有各種神畫皆奇妙怪麗不可議時餘酒已半酣因言各種神畫中火神最爲醜態肆口狂詆而火神乃大憤怒突伸巨掌以捉餘之肩頭如縛一雞提至庭前一眢井之側而叱曰汝失敬奴不宜長居此間請歸汝之原世界將餘向井中一擲而餘身遂不知所之餘既入井中目眩神迷如在夢寐而與向之入此噴火之口正相反對蓋初入噴火之口時蒸鬱不可復耐而今入此井其寒冷之氣沁人心骨餘仿佛此身已沒入南冰洋汪洋巨浸之中爲寒浪所鼓蕩又念先刻已入地底之心今復投入井中將生何所豈其道過地球之心而直穿此直徑乎餘幼時在小學校中頗聞地圓之說至是乃益信餘時遊泳水面漂流至一冰島乃急上岸將溼衣脫下次第絞乾而恰好對面忽來一船餘遂急呼救命孰知此舟乃荷蘭之探險南冰洋者既得發現該島之新地又於此窮荒苦寒之地而遇此好伴侶遂偕餘同探險於南冰洋之各島經數日後天氣忽又俄變暴風起處海水飛立天傾地塌帆折檣崩飄蕩於海中經九十日而至一處則山明川媚波平浪靜令人心目一爽海水一白無際如銀波玉液而微風過處如聞百合之香餘此時覺口吻甚燥乃俯首掬飲之噫噫牛乳也牛乳也今既見海水之爲牛乳則此岸上之奇事珍聞當更有不可思議者於是乃急引舟登陸其陸地亦有一種奇妙之情狀作淡黃之色掘地深數寸皆一片無盡藏之牛酪而餘等同伴之中乃有一人素不喜食牛酪者至是遂大困難自步入此島以來始終掩鼻而過然氣味濃烈頗不能耐呀然一聲倒地氣絕同人等見之遂大騷亂急出此島而忽見後面有一羣之人蜂擁而來則此國之民一手而三足蹀躅而前於其額角之上陡生一角似獨角之兕而其角作喇叭之狀發音管亦在此中每一發音聲震數十裏殊堪詫怪餘等乃遂出島而孰知此島中共有九川其七則爲牛乳餘二川清洌異常卻爲香檳之酒且又此處葡萄甚多累累之實一望多作白色迨其成熟而潰則亦皆爲純粹之牛乳離此島後浮海經六日又至一島則見其處森森之中有極大之鳥巢殆無倫匹噫諸君乎倫敦都市塔僅及其五分之一而此巢中乃有五百餘之卵其卵之大有如此邊之小舟剖而分之直可施漿楫而爲航渡之需餘此時行近其側乃破其一卵此中有鳶二十頭雖皆雛羽未長然大已等初生之孩餘方貽愕其旁而不知何時已爲此雛之毋所見飛撲而下突挾此船長於翼而去轉瞬已入雲中餘此時周章無計乃急踉蹌而逃在此途中不期見大道之旁有少年二人倒懸樹上異常困難餘急詢之則知此兩少年者亦以各處旅行歸而集其友朋親族爲種種法螺之話人以其信口開河悉子虛烏有之譚遂處以此刑噫諸君乎彼虛言者乃受此刑是所以餘之不敢作誑語以欺諸君也厥後餘又至一處則見此間之樹木枝枝向下根雖蟠結於泥中而葉亦披拂於地上如人之磬折者然餘大怪之詢之土人則曰此邦之人皆好禮君子樹猶如此見客至則枝頭向地以作鞠躬之狀而過客則亦免冠作禮以答之既而船出大海又經三日後遙見數十裏外浪影之中有一大物不知是鯨是鱷出望遠鏡窺之先見其尾則一極可恐之大魚出現此時同舟中皆思逃避之法而孰知不一轉眴魚已近船巨口一張船已吞入第見魚齒排列如銀巖之狀而數丈長軍艦之桅檣仿佛爲彼剔牙之木繼而入其咽喉漸達胃袋有如船之進港抵埠者然風平浪靜安穩異常第有至困難之一事者則醒臭之氣如入鮑魚之肆令人作三日惡也此時餘復瞭望四邊則見帆檣林立其與我等所坐之船同式者不可勝數有腐其半而沉沒於水中者有尚全體完好而擱淺於小島者然此港者即大魚之胃袋每日亦兩度之潮方魚之吞水入胃袋時即爲潮滿之候吐水時即爲潮退之期某日之晚正在潮退之時餘乃一人出船散步其間即據登彼岸之高岡魚之臟腑之間以察此港之形勢且行且思默念此等之舟將如何出險方在躊躇之際而忽見怒潮磅礴知魚正吞水之候乃急歸舟翌日乃急召集各船之人大開議會此時餘被舉爲議長餘登發言臺大聲以告各船員曰諸君今日欲求出險只有一策衆曰願聞餘曰船上之桅杆三四枝相接成一極長之木撐住魚之咽喉使不得開口餘等乃由此間逃出衆聞言皆拍手一同贊成遂各依計而行此時恰好魚作欠伸之狀我等乃急以預備之桅杆支柱其咽喉魚遂不得閉口乃大呼曰逃逃急用力各將已船駛出而孰知心急慌忙一時各船擠住於咽喉葫蘆之口既不能前行又不能退後而此時魚亦如骨鯁之喉分難過猛然一咳我等之船遂由喉間直衝而出此中有數船不幸飛出時與魚齒衝突成爲粉碎而餘舟則首尾完好尚幸無恙冰洋之風景復細細考之噫乃在裏海之中裏海者諸君之所知在歐羅巴與亞細亞兩洲之間最大之內海而四周皆爲大陸餘初不解何以至是則我等之舟自吞入魚腹中此魚已由西半球之南冰洋而至東半球之裏海亦由地底旅行潛自地心橫貫而過以至出裏海者此裏海者屬俄羅斯而與配脫爾士勃爾克距離甚近此時餘旅行已倦且欲一覽比邦之風景遂舍舟登岸僑寓於此後每日無所事事日唯出獵以拓餘懷其時餘於友人處購得獵犬一頭此犬伶俐異常狀甚猛剔獸過其前無不爲彼所獲後被他獵師所中傷飲槍而斃餘哀此靈獒之已失然決不肯放棄之乃剝其皮制一外褂以爲是犬之紀念每逢出獵之時則披置肩上而孰知此猛猘之犬雖死不泯其靈一日有兔過餘前餘不及裝槍而忽自餘外褂之上自然飛出一鈕如彈丸之不偏不倚適中兔目繼後凡有獸過吾前其鈕皆能飛出以擊中之噫諸君乎不見我外褂之上已失五個之鈕乎此皆極確實之證據明日倘再出獵則此外褂之鈕將不復存矣諸君乎諸君乎僕與諸君且暫別上海小說林社年月