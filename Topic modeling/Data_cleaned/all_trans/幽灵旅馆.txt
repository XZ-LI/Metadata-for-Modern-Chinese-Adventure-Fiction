冒險小說鑿空談日本押川春浪著幽靈旅館鬼魅可怖之物也乍見者疑為幻影突見者疑為目眩人有語我以鬼吾未嘗不嗤之以鼻今會為彼所劫不敢復作無鬼論矣斯言也青年畫師白濱帆影述以告我言時股慄毛戴猶有余恐諸君好研究妖怪學者請留意僕言余為日本留學生俄居俄京聖彼得堡白濱畫師為余之友人故鄉相識異地重逢何樂如之濱性佻撻不脩邊幅喜諧謔座無此公不歡亦留學俄京與余雖不同校然旦夕相過從暑假休業時日濱慨然作田舍旅行以增閱歷久之歸來訪余於邸風塵僕僕言語懊喪顏色憔悴似有余驚以下為白濱畫師之語君謂世間果無鬼魅之事乎僕敢決其必有半月以前僕自此地別君旅行於俄國北部藉以考察其生活狀態渡度夫克那河至安查義爾市向俄呢克灣之俄呢克市此地汽車未通冬間徧地積雪行者乘犬撬雪霽之時則有劣笨馬車載客往來僕來此地恰為夏末公馬車乘客擁擠異常僕不堪其暗隘乃另僱一輛自該市出發馬車污且狹酷類囚車所歷道路異常險惡瘦馬徐行躊躇不進狀若奄奄待斃日既中行未二十裏僕實不能忍乃叱御者速驅御者言此馬羸弱恐不勝任僕大怒思乘此不若徒步乃下車雖在途中余亦毫不措意御者亦不與余較但嗤之以鼻曰此地名虎狼暴客獨行殊不宜無謂小人不豫告也僕不答御者乃受值徜徉自去其時山道紆曲絕無籬落眺首四望只見御者策羸馬鞭影橫斜點綴風景而已地雖窮僻然僕殊不致慮因懷中然安步徐行未見山石雖確礫旅費充足可無他虞勞較之馬車左右播身同鈴舌者則又別啻霄壤彳亍前進仰觀山光嵐影峯巒出沒之異狀一一注意留為寫牛資料並未計及今夜停驂何地行時並無鄉導信足所之多歧羊亡勢所必至久之抵一地山愈寂寞道路狹長無車轍馬跡人影絕滅道右為大叢林怪獸時嘷左側斷為壁下臨深谷氣候愁慘時已寒雲一抹紅日沉西僕不覺上下上下從心無主急於尋覓逆旅翹首絕無炊煙行幾十裏不遇一人焦躁愈未完甚俄微而聞空山人語聲急引領如犬嘷跡又不可得久之覺因風搖曳聲從林中來僕乃不審其為何人大聲呼嘯數四僕發音尖而厲遠透叢山今只唯聞四周砉然返應絕無答聲卽昔間人語亦寂僕窮目力所及距道傍叢林中數十丈不意陡見一青年女子秋波一轉瞥然回顧似已見僕但不語不驚渾若無事飄然前向去僕於女子回眸一盼時雖諦視未真已詫為傾國今則絕不回頭僅見其背然身態苗條足當美人之選憶昔剎那所見女子似為十八九恐尚未達笄年服俄羅斯田舍雅素之衣絕無市井脂紛氣髮披肩際作黃金色膚白欺雪指纖如筍篙如此寂寞之村乃有天女現身說法如嚴氣寒冱梅花乃傲雪而開僕雖經此一盼未得飽餐素色因以為憾且欲叩以村落所在乃直前追之諒不可及乃大呼曰姑娘請少待姑娘請少待僕力竭聲嘶度人必盡聞唯此聲似入木石絕不入彼妹之耳噫此女子得母重聽僕細思此女若聾則當親至其傍耳提面命必能聞見僕乃急足而前此女子亦步步疾趨自此寂寥山道掩映向西方而去然直西方彌望絕無村落及一茅舍之影行時僕私意決女子非聾因彼雖不囘顧烏能解此似能理會行步緩急與余相應若為聾者若此者數十分鐘僕不覺大怒然尚不唐突仍大聲呼之曰呀姑娘姑娘請少待僕乃迷途者請一問聲發後意必有答辭乃女子充耳如故其村落所在行自若且足音漸急似厭人追逐其後多事見擾者其行愈少間翹首四望欲急達其所抵地足下著力速僕逐其後良久卒不及試少緩其步彼亦少停如機械僕思誑之欲其稍停時一躍而及不意女子亦瞬息捷足僕平日自豪為競走家此時乃落女子後誠為可笑豈此女子為古代化人有縮地之方者歟僕誠愚甚置路途於不顧乃專跡一女子後雖欲後悔已噬臍無及再進數十碼已出此狹長之山道山道旣終僕仍力隨女後無論彼得平原較廣似此地已通車馬升天入地僕必蹤其跡勿失再行則見有河前橫濁流混混勢甚洶急日已薄暮朦朧見河岸有船渡木屋屹立河中灣泊半朽渡船一艘乘舟者中有男子二人結束為村家狀有一禿髮之老篙師持篙把舵正欲將船搖至彼岸突聞一聲玄妙如鴿音輕如春燕曰師請少待此卽為前行之女子所發女子語後猶恐人不聞舉手揚巾意使舟中人見之篙師竟少待女子弓鞋瑣碎走滓滑之河岸如行坦途驀然匿身舟中時日已暮暝色四合僕本慮寄宿無地今得一船知河外必有人家且性好奇必欲知此女子歸宿亦大呼日請少待請少待以全速前進疾如鷹隼盤空直下舟已離岸僕聳身一躍直落舟中舟正蕩搖間水未完花飛濺經僕一壓浪驟起湧如火發篙師頭上村人膝間女子襟際皆點點滴滴舟人皆蹙額相告曰噫何來暴客彼少女若不知也者僕急遜謝失敬乃佔舟尾之座坐於舵側竊橫目偷視女子狀女子似覺突然向後不以顏色示人目光斜睨舵側只見酋齊旁蟲之領舟亦吚啞前進僕思此女子何故避面女子愈避僕欲視之心愈熾此故人之恆情心緒起落萬象時女子寂然不動仍注視舟外舟行容興中流路已過半僕殊不耐因發狂態呼嘯雜作加以呵欠舟中人皆有鄙夷之狀若不屑意唯女子一毛不覺渾若無事天已沉黑幾覿面不見人果女子此時回首僕亦徒呼荷荷然事乃巧出天然女子之後恰有一人燃燐火取煙自吸燐火之光一閃火燃木枝有聲出女子不意陡覺一驚急回眸一顧斯時藉燐火光微矚其面眉目楚楚果為美人且為俄羅斯中不可多得者但其如花似玉之頰上會被刀創隱隱尚有傷痕女子依然向後狀頗懊惱似深悔其回首示凡人以顏色僕亦詫為異事此女子果以何故避余抑以此且美人之頰上乃現刀創本為傷痕不欲見生客乎奇辱但此痕極微苟施以粉黛加以花鈿僕敢決其不現於人目但女子今日實未妝束僅如虓國夫人素麵朝天故僕得見廬山眞面僕正凝思間舟已抵岸舟人陸續俱登女子亦身如輕燕瞥然而上其行步之速直如林間相似僕此時更不能捨知女子必有家思追得之其時女子似有攝僕之力如磁石吸鐵急促舟中躍出尾其後自此河岸前進約十余丈已得一路舟人已四散分途去僕行之道右連險山左一叢深黑之深林一轉折間此女子忽不知所在僕不覺大驚狀類中魔自思正在目前胡一閃卽逝同飛電既無家室安得有藏匿地得無入諸隧道大約僕偶爾俯首尋思彼乃匿身林中故未之見遂躡足潛窺見林中昏黑異常設在日間亦不能一望而得況在暮夜踞地少坐澄心側耳而聽亦無足音瞑色既合星光爛燦麗空僕亦覺飢火中燃腸鳴雷動夜風頻吹漸形肌慄僕亦自責何為追蹤此女至陷危境然亦幸女子雖不見必有村落在側乃繞叢林而趨意畏葸不敢卽入恐遇魔物餓吻且不可耐飢寒交迫覓旅舘之心愈加急促行時如獵犬尋兎四周覔嗅極恨魔女侮余不勝氣湧當僕所立地右側數十丈外險山巖峻之下彷佛有一人家一燈熒然光透戶外不覺未完雀躍大喜此地既有人居必女子亦在是私心竊喜並無片刻猶豫直以此光為目的時已不見路亂踏而行履怪石幾躓一良久至其前果見小屋數椽建築甚古汚暗盡剝落屋不甚大後負險山之麓前臨河岸水潺潺有聲河橫一橋渡橋至室外朦朧燈光見門外懸一白板記有俄文數行年月悠遠字已剝蝕殆盡僅可微讀辨為永夢旅館四字僕喜得旅舘亦不暇問其夢之永短乃登石砌向其門輕輕剝喙數下意內必有人乃力叩數十下迄未聞有一人應僕乃不耐大呼以拳撾門曰請速開僕為覓宿者力撼其扉幾脫漸聞應聲極微審辯為一老婦聲極皺細似雲客無躁急老人正朱啟戶矣僕乃靜待良久門啓則見一白髮老媼龍鍾傴僂年逾六十於黯淡之燈光下張目視僕灼灼不休始啟口曰先生得無欲寄宿者乎僕曰然可能容僕一宵否老媼曰未嘗不可先生從何處來乃深夜抵此僕性最烈安能有如許閒氣受老媼之詰問且客僑居旅館從無此例而此時舍是將安適不得不低首下心乞老媼憐心雖慍怒乃不敢露顏色答曰僕自安義查爾市向俄呢克市至此迷途願寄宿於此不識肯容留否宿費幾何應先見納老媼乃頷其首曰先生欲寄宿於老妾旅舘此事殊可但此際夜深無從為先生備食且地方湫隘白晝雖有食亦簡略不堪僕曰飲食本不必計較但此腸飢不可耐老媼必湏少備若干苟可下咽勿求其美然酒亦不可少老媼曰先生乃為酒豪若然請恕老妾簡慢僕此時心頗不悅斜睨老媼曰僕亦非酷有酒癖但旅行徒步而來疲倦殊甚欲少飲以舒其困且能安眠亦合於衛生之道何故阻止老媼曰飲酒本無傷酷好卽為有害老妾最畏酒品不佳者醉後暴亂實屬不堪其擾老妾年邁無能何從止客僕曰老媼無恐僕非乏於酒德之兇徒苟使其然僕亦不過少飲而已老媼不與僕以酒亦無從施其醉酗老媼曰少飲則可只有黑麪飽及冷肉而已明日唯此時無酒且無他饌方能備酒先生一用膳後幸卽早行安寢老媼言時已漸退入門內遂閉其門僕見旅館內部構造粗惡非此時必不齒及之矣今乃殷動立於老媼之前其無論指揮旣有宿地已竊自慶幸乃步武老媼後入於庭中空庭寂寞直同寺院大約除老媼之外恐無他人夜氣森森令人股慄此時老媼執燭前導不延僕入廳事乃引入一暗狹之廊下行時曲折幾許幾環繞此室至於極端方得與階相連之室一所此室北向污穢不堪承塵上蜘蛛遍地張網案之一面亦為塵所蔽壁間所懸書已剝落無存徐余紙痕零落壁衣落至盡室隅置一牀榻亦塵污垢不堪被褥顏色已退旁衣上覆一較新之毛布僕亦不覺啞然失笑僕今夜乃處此污室寢此污榻之上被此毛布作被者乎何藍褸乃爾此室何幸遇余余何不幸遇此室老媼送余入後霎時取一塊黑麵飽數片冷肉一手持燭置之室中寸厚塵堆案上迴眸一盻乃曰先生請食此食畢宜早寢寢時宜息此燭若不息則置之安全位置此燭若盡余例不繼也乃緩步將出戶忽返身曰先生此中夜間先生壯年有何聲息不許大驚小怪蓋老媼見慣也諒亦不其畏言已微露齒笑乃代余掩扉而去一僕尚竊笑此老悖教誨諄諄未知僕之性質肆意侮弄如小兒老媼置麪飽冷肉之外亦絕無水乃取攜帶於身之水壺取以自吸吸畢將案上之燭置之中央僕時亦倦奄奄欲睡以畏寒不復脫衣遂仍結束橫臥榻上引衾自覆衾中黴濕中人幾致吐逆欲不覆則愈覺冷乃勉強安臥思適間老媼所言事必有因張目徧視則愈污幾不堪壁之一方懸一輻圖晝塵凝寸許此圖畫乃描一婦人之狀幽顏沉鬱如怨如慕氣象冷凜森然作鬼魅狀圖中婦人凝其含淚之眼注視僕身儼然如生僕不覺毛監自思曰世上何以有此可憎之畫乃避面不視其處見有窓當北向窓已閉頗為堅牢想三十年前此窓必為白色今則化為鼠色其內尚有窻幕下垂窻外雖夜風催寒然窻及幕均不動僕此時不快已極輾轉不能成寐心有畏葸幻像因之而結憶及口碑所載前有人旅行迷於山道不圖覓宿旅館見揶揄於魑魅此室得將母同幸步行若千路途疲倦已極思極入寐深願睡魔速至以祛惡魔未幾果沉沉睡去自後不知經若干時僕亦安眠無夢忽微醒覺衾上有非常之重壓人不耐又有冰冷之鬼手屢次摩撫余頰心知有異陡然而悟悟則一無所見聞眸四望棹上之燭似滅未滅青光黯淡朦朧返照一室火亦閃爍不定僕出時計觀之時為夜半二時僕自咎曰乃以疑心破此好夢開眼旣無所見不如仍寢正欲再尋黑聒瞥見北向窻實屬不可思議睡時確見其閉此時已豁然大闢不知何人所啟深夜冷風吹入飆飆然正過僕頰如冷手撫摩僕畏寒交廹膚盡起慄忖曰此窓何故能自開得無盜賊欲乘此入乃起欲掩之正起半身忽見異物不覺大駭狂呼所見果為何物乎僕所臥榻側突現一團白色憶初睡時本無此初疑為睡醒朦朧摩挲兩眼殊非目眩此物見僕起半身凝視愈眞確然逼在目前突向桌上之燭微吐音波此燭已將燼未燼遽遭吹撲立卽滅去室已全暗唯見閃爍之星光自窓中射入室內藉此細騐微辨見此物狀為一女子著潔白之衣披亂髮上戴灰色之巾垂下直隱其面巾中露青色面貌儼然如壁上鬼魅狀僕駭極燭影已全絕白物蠕蠕而動向僕身而至此時如冷氷滴瀝毛髮盡竪急伏臥於榻上以被蒙頭不敢少動此鬼乃直至此榻之旁大有直上僕榻之勢僕愈懾伏此鬼乃咻咻然能作聲言曰先生誰許汝眠於此室妾對此旅館有非常之怨恨誓必盡殺此中之人先生若不速離則於雞鳴以前妾將候汝於黃泉之路上重冥之闥前矣先生宜速去宜速去僕此時心脈幾冷雖承此幽靈之忠告然身已蔴木不能稍動欲起而不敢出布衾仍瑟瑟而顫此鬼乃以陰沉之聲再告僕曰先生不欲去耶是自不愛惜其生命無與妾事妾固不樂於殺人先生宜自思時鬼已至榻前僕布衾之上陡覺非常之重僕驚魂失措大呼而起自牀躍下彷佛見此鬼已踞牀上舉右手指北方之窓卽從前疑為盜所開者僕會其意鬼必欲使僕由此地出時魂魄已失思欲得命急自窓上躍出直撲階下幸鼓勇不畏尚未大傷窗去地不知幾許下落之際僅擦去膝皮少許亦云幸矣立稍定欲出此旅舘又不知何地有人家痛定大懼急越墻出意謂出此永夢之外必不復有鬼魅奔時幻像所結似另有厲鬼力逐余後狂走不已聞履聲反響亦疑為鬼聲走時屢回顧屢顧愈覺恐怖繼以狂馳猶見永夢旅館之窻其中洩有光如碧燐窻前尚有白色女子憑欄外望似視余去未僕愈懼更馳不敢息未完僕所宿之旅舘直非世人敢寄居殆可名之為幽靈旅舘自此狂逃得出自慶已極心稍定不知行向何地彳亍殊無目的旅舘之外絕少人家四周數裏寂無聲響豈真只有一椽孤室屹立於窮荒之中以為羣鬼逋逃之藪耶自忖忽啞然笑已無乃愚甚假令卽有此時亦何從得見其燈光心懲忡間又苦不知途徑道左則屹立大山如搏人之魔鬼左則漫天蔽日之大森林僕一人居此中其景況何似風聲怒號振林木如鬼嘯僕亦冷至齒蔌蔌有聲回顧幽靈旅館之中所寢客室尚有燈光青碧白衣女子猶掩映在驚懼又集已似暈於途悵悵不知所適倚樹少立覺神思漸清憶及僕來時渡河之際河岸會有一破屋必為老篙師所居但此破屋在河彼岸當以何術得渡往訪彼禿頭老人求其假宿一夜諒無不可思既定急擇路逃出幽靈旅舘之前努力渡橋藉星光辨道漸至大河側知夜深安有渡舟百思無計得濟河幅亦太廣星光下照濁流波浪微湧朦朧之中隔岸果有破屋僦立渡頭其中亦有燈光外洩僕望之興羨但何術能使彼知且遙隔大河呼之以船來迎彼亦未必肯見許自思姑行此着乃大呼曰老篙師且起且起僕力盡聲嘶陡聞四周山都木客相遙答絕不聞對岸破屋中有一語返應僕聲稍歇方欲另作良圖忽抬眼見距離數十步大河之側屹立一大石石倚大樹其下蔭有二個黑影僕駭極以為又遇鬼大聲而呼此二黑影亦移步逼近僕身及實為非常偉大惡前始見為人皆被黑衣戴黑面具漢僕始知非鬼乃為山賊仰天長嘯大驚思遁入手腰間革袋則短槍不知何時失去乃疾走二賊瞬息追主分左右見襲以棒擊僕腰僕足立未定二槍已並指僕胸突然曰不許聲張違者當立發若從命令則急高舉兩手噫僕畏鬼耳豈又畏賊但此時方寸已亂進退失據此種之惡賊卽歐美各國亦隨在皆有於俄羅斯為最多暴徒膽略在通都大邑尚敢施其技倆況在寂寞鄉村然持槍而來焉有不殺人越貨之事若不高舉兩手則轟聲一然僕身立灰燼他日何能報復不若姑聽其命高舉兩手示服從意此事若在平素僕必能先為防禦斷不使彼突然得近但僕方見欺於魑魅心含怖氣膽力未復又見此影疑之為鬼致遭狼狽魂不附體任彼等為所欲為一賊乃以手槍指僕頭部一賊搜僕上衣懷袋四百盧布之金幣盡入賊手金幣本殊不致意但有一親愛友人贈我作紀念之黃金時計亦被攫去深為惋惜賊搜檢已畢乃呼嘯向叢林去既無武器角力又恐不勝只得任其逍遙乃切齒恨極亟將衣服脫盡裸體投入水中先生無驚僕非自裁乃欲遊水渡此大河而達彼岸在水中手足並施以一手持衣服高舉恐其沾濕俄羅斯之地雖酷暑至半夜亦如冬季故大河之水冷直如冰其寒刺骨幸僕生於北海道素不畏寒且諳熟水性故浮沉水中雖寒極不佔滅頂蓋生死之際勇氣自百倍良久始橫渡大河裸體抱衣服直至渡頭破屋之前拂拭旣凈徐著衣納履力叩老篙師之門用力良久老篙師方能轉側問曰叩門者為誰何以半夜至此僕答曰僕為遇難旅客老篙師乃啟戶未完向摩挲老眼不已問曰先生何人何爲遇難僕曰僕原寄宿於永夢旅舘見逐於幽靈因深夜逃走復被劫於賊故遊泳大河逃至此處老篙師乃睜眼望曰日暮之時搭我船而渡者非先生耶當時若告老人問旅舘所年則必不羅幽靈之卻矣僕不覺有悔色老篇師忽曰寒甚請入室先生渡河之後得無沾濕乎當然火爲先生烘衣僕曰無濟乘船而渡時本不知前途並無旅館至陷魔宮又遇盜掠懷中盧布及金時計均已盡失老闆師見僕頽喪乃曰財失易獲小死幸矣我初不知先生迷途而至彼前途之永夢旅館自昔有靈崇常擾旅人寄宿而羅其害者不知凡幾我恨甚常於夜半圍行旅舘外思一見白衣鬼而刺殺之卒不可得僕曰然則此村何以有此厲鬼原因起於何時何事老篇師日事之原起頗暗昧祕密無深知者我亦僅得之傳聞人謂從前旅館之中有少年女子雉經於此其怨毒之氣固能積爲大厲但女子何由而死死者何人則未聞傳遞僕曰然則屢害人矣老醬師曰自女子死後無復有人寄宿此村落本爲寂寞離城市太遠警察威力不及輒爲山賊出沒之區有不知如君者偶人此旅館夜必驚而走出大抵見襲山賊無一倖免僕曰實可怪之事至此旅館何爲專產幽靈僕必延警察極力偵探老篇師曰自事起至今偵探凡之三度來矣但其來時幽靈軟匿不出臺不得見眞像先生寒甚矣驚懼甚矣胡不飲酒自壯且稱禦寒威老篇師眞爽直異常無市儈促促態將儲藏美酒取出與僕對酌僕飲酒後生氣漸壯血脈和暢肢體亦活潑時不復欲寢乃燃火與老需師清談至且僕所攜銀幣皆以不翼而飛心正慄慄無復遊興天大明老闆師送余去尙殷勤致禮僕乃於貼身衣中取余金錢用爲報酬回至聖彼得堡直如乞食旅行艱苦不可名狀以上皆白濱畫師之語白濱畫師述此事既終猶覺談虎色變脣白眼動殆將遇之白濱既畢其詞復曰金固不足惜但此時計僕未完所心愛今亦不脛而走何以為情余聞斯言覺境遇果奇特白濱畫師人本忠純不作謊語余固信之然決世上無幽靈何得有此乃曰余素謂無鬼但君亦非見誑又不能不信余將一探眞僞直入幽靈之宮以求地獄變相飛白濱聞言大驚力止余曰君無太勇假令置十萬黃金於彼令往取者得之僕亦不願罹恐怖此境危險已極君若冐險實屬無益余乃含笑搖首曰吾輩日本男兒乃見欺於俄國之鬼何無氣節乃爾余固奇男子事雖無涉亦必盡友人之義務余不畏鬼魅自信有降魔技能屈服兇邪與人何與君其稍待十數日余必力破此人鬼之幕苟能生俘厲鬼以歸君當以道力廣大見羨白濱雖力陳其不可余迄不少動白濱亦無言數日後勾當諸事畢乃作幽靈旅館探險俄京距鬼巢凡二百二三十俄裏大半汽車已通其少半則須馬車旣決計往遂卽日就道但余何所恃而不恐讀者諸君知之乎余於柔術一道多有心得且常研究催眠術屢屢欲及鋒而試今日適得其機焉有袖手旁觀之理既定期出發乃將旅行需用器具選擇周備自俄京出愛余行時溽暑己過序入新秋草木漸黃寒風蕭瑟道中事繁溽不必陳述但知自俄京乘火車至烏陸達達改換公馬車旅行四日久至俄呢克灣頭過俄呢克市距永夢旅舘所在地不及數余既來此依白濱指示故意下馬車如白濱所為徒步而行亦迷入狹長山道盤桓移時幸得出日尚未落行至一河側果見一船中有禿頭老篙師斜臥打頓正在酣眠余突然躍入舟中老篙師忽驚醒仰面視余狀問曰先生為何處旅人天已暮渡此河何為先生若旣渡河今夜當稅駕何地余答曰不知請長者賜敎篙師曰然則先生迷途者乎余曰然篙師曰前途遼闊縱橫數裏之中無一人家余曰前旣無人家老人何為設此船渡篙師曰地為衝要渡口不得不設前約三俄裏外則有村落但行時極易迷途故此地日暮則無行人余曰然則無可寄宿旅舘乎老篙師曰無有先生無太鼓勇地方寂寞恐遭不測渡此河外則老人不敢決矣先生如不嫌污穢不如今夜宿於老人破屋余細味其言現在大河外巍然峙立者非目雖未見然敢決其必有乃彼日前無幽靈旅舘乎奇宿處雖不明言其故而意已透露甚欲留余宿此以免不測實足令人感其懇切但彼不知余專為此幽靈旅館而來豈有見而卻步之理故必求速乘舟渡河力達目的謝老人厚意余宿於此諸事不便且寢室不安食旨不甘故必欲渡無論其為三四俄裏今夜必尋至前村覓一旅館請老人速為我開船老篙師乃曰先生既必速行老人亦不敢阻但宜自愼又細視余之狀態乃起刺篙取舵悠然而出斯時二人無語惟欵乃之聲相應舟至中流見河身果寬濶險山聳於天空深林相連四周異色均寂寥已甚唯見前岸距幾許距離為大山麓削如絕壁下露有燈光光射於外寂未完然不動日雖未全暮燈光返照已見永夢旅舘之瓦為一巨大建築物余知此是矣乃指其方故為驚訝之色曰老人前稱近傍絕無人家何以彼處有此廣居且建築之形絕似旅館狀老篙師驟聞余言囁嚅未卽答其意欲將隱事直告余又不肯出口曰前岸果為旅館但先生不能向此中覓宿必力行達前村前村華美旅館正多也先生若不聽余言必貽後悔余又訝曰老人既有旅館何必不許余寄居是必有深意小子邂逅相逢蒙老人諄諄見諭請明教我余故作此問意老篙師必爲所話不知彼竟隱匿不言僅曰無大原故但向無人宿此知其中必有不便旅人之處耳余亦深服老篙師措詞之妙但不知何故只雲不可豈畏幽靈而不敢出諸口乎抑以余為異國人而不肯盡情見告乎余察言觀色已洞得其心殊佩其仁老篙師亦默然仰視空際雙手掌篙船已近岸余乃一躍上岸取數枚金錢授之老篙師手曰敬勞老人乃轉步向幽靈旅館去老篙師仍曰先生愼無宿前頭旅館余致謝行老篙師猶在舟中延頸以望余影至滅乃已舍乃余既自舟上岸蒙諄囑再三實感激不置但惜老篙師不諒余心而己未幾果見只有一家以燈光為目的向之直行囘首河千已遠其處有一小叢林余急橫過其中意遮外人目叢林旣繞得一雜草橫生小徑小徑頗長行已畢則抵險山之麓大致去永夢旅館已近舉頭已儼然在目前臨深河中有小橋欄幹兩側滿堆落葉余渡此後進抵門前仰首視其額果有永夢旅館四字微可辨認乃歷階而上力撼其門兼以大呼余目甚銳見此室昔時必有呼門鈴今則僅留痕跡余豫聽白濱畫師敎耐性屏待不聞聲陸續再呼良久聞有答辭余以為六十余齡老媼現可怖顏色向余再三盤詰矣乃事出意外應聲所至不為老年聲乃少年婦女鞋蹤聲慢徐徐問曰為誰輕俊如鳥語扉亦呀然闢所見者果非白髮龍鍾老媼乃年約十八九之女耶立晴金髮衣裙雅潔朱顏微紫雖艷粧濃抹全無脂粉氣斜眸一盻意蕩魂消向余微詞致敬曰先生欲寄宿於此乎余驚其艷且容光射人乃殷勤答曰余為旅行家迷道至此敬造府上欲借宿一宵不識有無障礙美人媽然而笑曰貴人光降何不可之有但室中太污穢恐不足以辱鶴駕言已出皓腕與余握手雖雅不欲然交際上不得不強與為禮因以手緊握纖指覺柔暖異常如觸電氣匕乃曰請姑娘示我入室之路或請姑娘先導美人乃一手持燭一手挽余為導余亦知如狐魅惑人最易前出六十歲老媼今則女子弱不勝衣豈同一人所易形者乎此幽靈旅館豈眞賣淫旅館思時己行遍暗廓柑伴入一室室位於廊極端女子微啟檀口曰室實汚穢不潔姑屈一宵明日再為糞除他處先生今夜想未會進食今且少安妾將攜至乃起立去余獨徘徊室內見窗一榻一均與白濱言符想是此矣正凝思間美人攜黑麵飽及冷肉數片載一磁碟上曰妾居田況在夜間更無適口之饌卽此二物本無嘉餚聊以充飢想先生不厭也乃將此碟置之案上代為拂拭牀褥事畢亦坐案側不卽去問曰先生自何未完處來將往何地旅行中必有怪怪奇奇之事可稍談以破岑寂言時眼波微度春色撩人余勉作酬應在有意無意間謬為不解者直俯首啖麵飽不已啖畢思速美人去乃故為旅行疲倦狀奄奄欲睡神思不屬美人乃曰先生已倦請早安息妾代展衾可乎余曰謹謝不敢有勞纖指美人見余蠢如童駑乃悄然出余思夜半演劇當養精畜銳乃橫身牀上聲呼呼而眠一俟美人就枕則將起而搜索祕密豈時至夜半乃潛起自衣袋中取出小說一冊讀以自娛聊禦睡魔然漸讀則燭漸暗乃取近枕邊再讀小時幸此書甫畢燭光亦燼唯仰首望退色承塵心中自思各事紊如亂絲夜愈寂草木無聲此時眼倦不堪真欲入夢強自鎭攝心正恍惚間忽聞有異聲微微入耳精神為之一振開眼直視室昏黑不可名狀唯確知聲自廊下來似人在靜中悄步行行且近竟止余室外余知幽靈已至開眼恐為所見乃復交睫僞作沈睡狀少間足音微移似伏窓外窺伺在外無論崨雖合然靜伺聲息戒人鬼勢必入室恐遭不測懼異常不知闥外鬼物殊無意入室乃熟視人寢未而已聽旣久足音緩緩去心頗詫異此幽靈何事知余未睡乎抑宵小者流欲行胠篋者乎少頃又聞足聲似在北窓下瑟縮良久余思或梁上君子見訪屏息不動久無異朕忽微聞窓闢聲余啓睫一線微矚窻下已見幽靈之髮鬈鬈觸子璃既窓上有細嫩白皙之手入揭窻幕現白面下窺星光薄暗余目只一線誠不易見不敢遽定窻外為鬼為人又良久幽靈仍不入室乃復閉目以待至不耐時再開目人影已滅余仍不少動履聲再作蟋蟀聲約為女玻長裙方知幽靈眞至少時聲近室外公然開北向窻冷風陡然入室肌膚不禁起慄室內無燭實為幸事室外較明來者何人自內視之頗清晳假令開扉直人彼必不見余面則醒睡又烏能辨乃稍轉側面視室門偷眼自衿中外窺靜以待命衣裳蟋蟀之聲愈微足音愈近仍依門限而止二二十秒內不動似再窺探未幾戶扉微啟竟不聞聲目力所及則來者為一女子如白濱所言貌極悲愴扱潔穢衣蒙亂髮如灰色頭巾僅稍露頤色黯然如青銅其余與前所述若合符節苟腦筋中含有畏鬼性質見之無不毛聳女子既立室內張目直視榻上余亦微覺如冷水澆背少頃神定自暗處圓睜兩眼益視之不少瞬女子如觸電氣屹立不動四五十秒身始少顫走若行屍足不着地蹌蹌跟跟向前直撲俯伏榻上余思術已奏功自慶研究多年未經一試不意道力高深陰慘兇魂亦為道術懾伏乃自榻上起立女子旣沉睡如死人余自信此催眠術於三十六時間內斷不能自覺則斯時之幽靈豈非失其自由而受余權力所支配者乎不覺喜極潛探隱囊取祕密燈出燭幽靈面引之起坐褫去面衣玉顏全露細視始知青色多用青粉繪成仔細尋求卽為見導入房之美人余不覺嘆曰如此丰姿竟作此等事傾水壺藏水代拭其顏青粉落去盡類恆人但美艷逾常嬌癡可愛美人轉瞬可化為幽靈紅粉枯髏極變化之觀於此現象為最確祕密燈光下再三諦視照見一事驚觸余目其事為何卽美人白雪粉頰上有創痕一道尚隱約可觀讀者諸君曾記憶此創之由來乎前此白濱畫師未遇幽靈之先於山道跡一怪女後藉燐枝之光只瞥其半面見頰上刀痕有稍加拂拭卽不可見之語余初聞之卽疑此女為崇不圖幽靈旅館之陳死人卽為此如花之少女耳未完仍今旣用催眠術奪去女子自由使沉沉睡去徘徊室中欲從事檢査但不知幽靈伴侶伏匿何地繼思不若使自白其狀乃以一手按美人胸一手持祕密燈直照其面定晴凝視其眉邊以莊重之語詰之其態如裁判宣佈死刑嚴厲已極余曰噫汝幽靈妝之女子汝何姓名何故為此事盍以狀自白初問尚不答再三厲聲似強迫其不得不語者已死美人詰問恃催眠術作用櫻脣微動竟將隱事道出曰妾名美廬斯語畢如眠睡余問曰汝與此永夢旅館有如何關係女曰妾為此旅館主人余曰此旅舘除汝以外尚有他人乎女曰尚有良人利額皮男僕一人女僕一人合妾為然乎前者余四余曰汝之女僕乃年且六十余者友人白濱畫師宿此是否為彼所納女曰然余曰汝室之鬼起自何時女曰此處本無幽靈余曰既知其無胡為好妝鬼臉女曰此主人本為逆旅營業以地太幽僻生涯淡泊棄而之他妾乃繼續為此數年以前有一少女子因寄宿而雉經行人遂相戒裹足故有幽靈旅舘之稱幾一年余門仍可張羅旅人絕跡殆同廢業妾乃潛易之為祕密賭博塲余曰既為祕密賭博塲則應有多人集何靜寂如道院且汝何必再業旅舘女曰妾之為此有種種理由第一足以混亂警察視線無一職業易招人致疑一啓人疑則祕密賭博塲亦將破露因此仍用旅館名義以避警察疑忌余曰此實警察荏弱無能熟視無覩耳非汝巧也其第二之理由為何女曰妾仍為旅館職業使人寄宿余曰汝雲旣同廢業何故又招待旅人女曰無寄宿之人自然同於廢業有則仍可任其寄宿余曰既任其寄宿何故妝此可恐頭面嚇人女曰意欲得旅人之旅費余曰欲奪其財亦無復為此將旅人謀殺則更滅跡女曰不可謀殺旅人事本至易但此屍骸置之何地為最適宜且寄宿旅館之客類皆有入無出豈不更招警察窺伺一旦偵探追蹤而來事安能保其不破壞故妾與良人僕婦熟商利用此幽靈旅館之名妾切粧為雉經女子或以可恐聲音或開窻使冷風吹入或撫摩其頰種種手術無非欲醒旅人之眼旅人一醒見妾怪狀必致驚悸失措妾即命其速離此室自窓中用青赤燈光為種種符號密告林中伴侶伴侶乃先至該地以俟突然襲其不備手槍指其顱使人不疑為旅館所刧余曰汝之策實為狡獪已極襲人山賊為未完汝何人女曰為妾良人及男僕余曰今夜在外乎女曰然匿森林中以圖先生余曰前者余友人白濱畫師被襲於山賊是汝之良人乎抑為汝之僕女曰凡有行必二人俱往余曰汝會否見白濱晝師於山中彼再三呼汝汝故不肯回首是誠何故豈畏而避之耶抑引誘之至旅館耶汝何不避余女曰是日妾素麵外出並未稍施粉黛頰上刀痕懼為人見妾出時本與良人在山中有事相酌此人穿在妾背後妾深恐所談話盡為彼聞故不敢囘順後知客從聖彼得堡來妾愈恐倘為偵探一見妾面漏妾祕事則妾生命畢矣不遑他計維有思逃昏睡之美人談至此處真愈出愈奇余又厲聲詰之日汝之家屬統系為何汝胡為頰上有刀創女曰事由來甚遠妾本無此創從前妾嫁加西意侯爵為夫人今之良人利額皮為加西意侯家僕妾愛其人與之有私幾為侯爵所破利額皮乃與妾謀潛於半夜使妾持刃賴殺之妾力弱手荏刺之不中利額皮趨前相助乃畢其命乘夜偕逃刀創卽由此時留於頰上余聽彼縷縷直陳不覺大驚不圖如花之美人竟為弒夫兇手事真出人意外自今三年以前俄京果有加西意夫人私通其僕後弒夫偕逃事發俄京震動以為巨案警署特派偵探專緝斯人業已大索不獲不知已易姓名為美盧斯潛伏荒村彼又善於裝束混人耳目鉛黛一施迥若異人偵探易形恐無其妙彼弒夫時確為二十歲今日余見之殆同十八九卽使覿面偵探亦以年歲不符交臂相失可見其裝束之妙余再詢其年始知為二三十歲審判已終余欲並捕二兇徒然深林之中路途不諳且一難敵二尋思此二人一為女子之夫一為其僕忽得一策遂將美人衣飾悉行剝下套置衣上灰色網衣亦蒙於頭妝束已竟余亦化成幽靈狀審視再三自覺渾難辨認倘使書見亦疑余為木客何況星光之下孰識爲贗鼎乃取巨綆縛美人於室覆以毛布明日當令警察解之安置旣妥乃出深林依美人指示步渡危橋凡進三四町正在尋忽林中躍出二黑物冉冉前近余見賊至立止其舉右手錶靜止之意余恐彼識破欲先發制人彼忽揚聲曰美盧斯姑娘且靜立先刻何以不見標示辦未見旅人逸出汝何故失敗來此何為其止立勿前彼言時余已前進數步自面衣中張目凝視二人此奴殊易催眠一瞬間二人忽如昏睡立倒地上余大痛快思惡奴亦有今日亦不復責問直偕同返幽靈旅旣至卽呼之入室置之大柱傍縛如美人余從容問之前次奪白濱畫師金時計及四百盧布銀券安在彼具陳收儲地余卽往檢閱果一切具在原封未動其外樓有金貲無算余亦不取只取白濱所有而已三抵野人既受催眼術全失其知覺縛亦甚牢警官來時當余事告竣東方亦次第發白森林之中易如取攜鳥時鳴余遂出遠眺大河側老篙師亦出自破屋河幹浣盥乃大聲呼曰呀老篙師速來渡余彼直刺其船使近北岸見余亦驚訝參半曰先生昨夜余乘舟渡往彼市何以仍在此間胡起亦太早余故嘆息曰余不幸弗聽老人言宿前途旅館夜見逐於鬼逃命至此老篙師微搖其首曰先牛誠幸老人前見一客亦如先生所遇逃時遭賊盡奪其財夤夜遊泳大河形容惶悚至我家覓宿余聞此語匿笑不堪蓋白濱帆影之狀也當時白濱曾雲老人和靄可親囑代報之余亦重其為人乃取金錢數枚抵岸授以為值老篙師愕然曰先生何故重貺余曰聊代夤夜遊泳友人之謝君也言畢卽趨而去自田舍中覓途往俄呢克市訪警察署告以此事警長亦大驚斷不意幽靈旅館為兇手逋逃藪立遣二十余名巡士即時出發圍捕數時之後全抵渡頭老篙師亦不知事出何故大驚不已警察既入其室解縛送至囹圄三人猶昏睡未醒窮搜其複室復得諸賊徒一網而盡弒夫之案已揭兇徒遞至聖彼得堡定讞警察長坐待昇遷而已余返俄京易坐馬車車聲鄰鄰及門而止入室則白濱方在客室急起迓余笑曰鬼被余獲交警署矣白濱搔首愕怡余以二物返之且告以顚末白濱非常歡悅喜極援琴而作歌歌曰荒居鬼處兮行人趄衆皆曰有鬼兮先生獨雲其無探身鬼穴兮褫鬼之襦鬼技終窮兮鬼命其殂鳴呼東亞有大國兮鬼盈一車已完安得先生兮一一拿獲便無余專