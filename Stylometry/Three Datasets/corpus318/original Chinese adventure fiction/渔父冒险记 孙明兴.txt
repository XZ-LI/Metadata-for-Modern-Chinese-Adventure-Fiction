漁父冒險記孫明興有漁父某佚其姓名惟捕魚爲業故人以漁父呼之漁父近海而居乘颶而不懼蒙山浪而不驚亦其習慣使然無足奇者獨其富有冒險性實爲他人所不能及日偕三四同業者坐一葉之扁舟而放棹於四望無垠之注洋中意固在得魚也倐爾狂風振地巨浪翻天方是時雖汽船遇之猶難望其脫險況區區一漁舟乎漁父獨力把舵不現恍張之狀已而舟隨波覆又力挽同輩互相攀援而至一荒島相率登陸以待援焉然糗糧俱絕衣服又濕一日不得救則凍餒死耳漁父乃對同輩言曰絕島孤懸鳥飛不到吾輩居此覓食維艱不幾終爲餓殍乎與其作相對之楚囚坐以待死何如冒險而出或可冀萬死於一生眾見波浪怒號人耳鼓欲暈無一贊同者漁父乃慷慨陳詞言死中或可得活較之坐以待斃者爲優衆奮勇竭誠放舟於狂濤覓求生路卒獲登陸而還嗚呼可謂壯哉世有同舟共濟之人乎設華不幸而舟破桅折慎勿忿爭閑意氣當如漁父之出生入死以拯救同人方不至相將而八於危亡嗚若漁父者可以風矣