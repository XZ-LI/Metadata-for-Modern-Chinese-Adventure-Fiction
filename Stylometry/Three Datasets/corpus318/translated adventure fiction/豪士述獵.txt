豪士述獵英國哈葛得原著第一章哈葛得曰余一日出而行獵晩歸時沿路與吾友科忒孟閒語科忒孟言有獵場在要克司其大可二千哀克其中有一百哀克均密林蔭翳不見天日此地為科忒孟所得僅年余蓄育禽鳥於林間以備行獵之用吾二人獵於彼間竟日得禽滋多野鷄二十七鷓鴣十余路經小樹林之下度其中必有飛鳥營巢科忒孟曰爾不聞是間鳥聲乎可以更獵一小時余曰諾遂呼司林之人卽林間呼噪以驚巢鳥使翻飛司林者雖應諾然天已曛黑風力又大司林者頗不謂然科忒孟呼司林者曰及夫雷爾但噪驚宿鳥吾槍自能及之科忒孟之為人專斷不欲侍者之拂逆其意於是及夫雷率其夥件數人入林驚鳥私語其同伴曰風狂如此槍力能及木雞耶果能得者吾不小說月報第十卷第十一號豪士述中紓同譯三閩縣林靜海陳家麟名為人科忒孟似亦聞之然風力逾大余則立樹林之右科忒孟左立去余可四十步之遠卽見野雞陡出吾上余仰視羽毛亂矣以槍擊之不能中再發第二槍野雞殞矣科忒孟點首稱許余能在風聲中聞林人呼曰右嚮有野雞鳴聲可追取之余仰首見一木雞趁風而至其飛甚曲槍力不得及余視其左翅擊之不中更發吾槍鳥已左趣而逝余謂科忒孟曰鳥嚮爾所立處矣科忒孟鞠躬發槍見有兩野鷄同飛一左一右復聞林人大呼鳥至余仰首復見一野鷄如林葉之趁風直向科忒孟之頂而過而右趣之鳥其飛甚低去地不過十礪之遠科忒孟槍發鳥落更一槍向第二鳥亦應聲而落此外尚有一鳥又為所中怪風忽起吹去死鳥可百碣以外此時林人爭集余曰科忒孟爾槍發無不中科忒孟曰吾前此連第十卷第十一號豪士述獵小說月報發三槍捷如今日然非鳥也象也三象同時並殪足見吾槍之不虛發然險甚苟不殪象象亦死我及夫雷乃自遠而至問曰主人得鳥乎科忒孟曰已得三鳥一鳥在籬次一鳥去此可五十步汝為我覓之科忒孟又曰勿前彼間有無角之牛去我可一百四十步汝見之耶牛旁尚有一鳥亦吾所得者及夫雷曰主人之槍力乃如是之準在夜色模糊中竟能如是令人欽佩無盡語至此吾二人取獵品而歸歸後晚餐而吾友科忒司及固得亦至而同飯固得盛服半臂之以紅珊瑚為之是夕治饌甚精科忒孟意尤得以爲得鳥出及夫雷之意外也固得讀書多能談故事滔滔不絕因述當日在卡色米爾獵山羊時山羊一羣其行甚疾追之四日至第五日及之羣羊有一老羝其角甚長中有母羊五六吾獸行不令之見去羊羣僅二百碼甫發槍而土人三五自山上出母羊大驚而奔倏忽不復見獨此修角之羊夷然不驚四時山澗隔崖可三十尺之遠此角羊作勢將跳耀而過吾發鎗適中其要害羊仰翻於空中再轉而始下幸不落澗中二角插入近澗之石罅吾以長繩作圜圜而上之固得語已衆皆弗信固得曰爾輩既不吾信吾亦不言汝輩有可信者試述之余曰科忒孟汝試言其得象之狀科忒孟日可適固得所言不為無埋固得聞言曰幸爾見信今且述爾能科忒孟納菸於鬥言曰君輩不以為妄者我試述之前此在南斐洲有一友人與我共事其人好投資共販虧折無憚在卜雷託需亞立巨肆余出資而友宣力然余不善買立肆四閱月而罷余剩金四百鎊余卽送吾子憂雷至那他魯入學余一人遂治任遊歷思至極遠之地卽命舟自都爾邦至德拉句亞既至而向內地挾二十人北趣至裏波波河取道海邊去海可一百五十咪初行之二十日土人苦瘟疫此二十人鹹病辛卽愈余獨無恙然尚須備此二十人之食野無人煙獸亦非巨得數水牛而己水牛之肉初非佳品也已而至一長河名曰苟奴魯旣渡河向山路而行遠見山峯大抵發源於抓爾肯伯此山實近那他魯海濱山脈蜿蜒隆起一嶺長可五十咪嶺分為兩部落其南為那拉其北為瓦比那拉部人日布他納瓦比較大部人曰馬吐庫馬吐庫人種甚怪所居廬有門有闌楯之屬能製皮衣但以布圍腰其上不加木義木又野人方余至時布他納人為馬吐庫所凌以前之衣也二十年馬吐庫乘虛來攻死人無算已而布他納人強心恨馬吐庫部不止余至時聞是間產象在瓦比之邊山峻而象尤多瓦比酋長有砦在山上堅而難破此酋長嗜殺死英國人遊歷者指不勝屈吾老友伊和雷似亦死於瓦比間吾思之悲甚然初不之懼仍勇往而獵象衆當知吾生平信天而輕生卽死於野人之手亦吾命也然尚可與死友伊和雷相見此日甫見山峯至第三日竟至山下山下有河澌澌小說月第十卷第十一號豪士述怒三五然流穿密林而去余率土人已至瓦比邊界而所挾之土人戢足不前怖死也余再三詩之慰之終不行且語余日今日吾之皮肉尚為完整若冒進不已則將立腐如落葉之被水決不能冒險而前余謂此土人之首領旬薄曰爾意云何句薄曰吾意欲歸耳余日爾欲歸耶他人歸可也爾不能行卽取館自句薄曰吾飯方飽可以前行爾輩敢一人逃者立死句薄取長矛於手立行諸士人鹹視其進止不敢抗也句薄行次時時迴顧二十碼以外余呼曰句薄汝止更前者死余言固爾然實無意必死其人乃舉鎗待其報命句薄似知吾意亦不敢前伸其手曰主人勿爾吾從爾可也余曰善吾固知爾之不能行也凡事自有天在何畏之有句薄一允衆皆無言遂前趣至瓦比之邊界明日卽出獵象第二章明日侵曉余沿山峯之下行可五六眯鬥至地風小說月報第十卷第十一號豪士述獵物滋佳地有嶺界為南北登臨一望四嚮皆山嶺路紆曲非復致長可五十余珠嶺下仍為長河河上片高原叢生小樹中有纖草之場其外又皆樹也石筍林立均丈余巧如人正之立紀念牌高原之西孤峯車立石勢北嚮土人言趁此而北行八日瀕水而止左順則一平原草木叢蔚鳥獸攢聚樹多黃楊之屬其高可數丈鳥栖其嶺槍力所不能及樹下生草皆阿器拉土人以為顏料其色深紫用以染皮及士布皆佳且樹自頂及根皆柔蔭抱為微風所振瑟瑟作聲是日不得肉食慾得一野牛宰而供食然尚未見有巨象之跡行未及遠見林間獸跡深陷人士如車之軌道余知前數頃決有無數野牛過此卽循此跡而前風自嶺上來迎面觸人余犯風而前林漸深而默跡亦漸密余知去野牛不遠然山道燕梗而不易行句薄為余荷鎗此外尚有二以道梗不欲前余曰爾且伺此吾自獨前土人聞余言而慚亦慨然從余行可五十碼至一平原余止足翳樹外望偵牛跡顧乃無有度牛陣至此而分余挾三人出至平原仍沿牛跡而前則野牛作圓陣余閒陔心矣以林密草深左次微聞一牛以角礪樹右方有喘聲則四嚮皆牛矣余亦曲躬而前心膽懸懸似掛於口上沿路如履機械防有聲為牛所聞此三人亦俯而從余余亦不迴顧句薄忽以手挽余膝余左顧見亂籐中雜以小樹去余五十步外有角外露且見牛背余取鎗將向其脊而發未發牛忽伏地不見余大窘果起立為牛所見則牛將致命於余余此時仍伏於地計此牛少須必起且少俟之卽坐於草間吸菸菸香一為牛聞牛或起矣然微風過處牛乃不聞亦不起立忽聞大吼有紅色之鳥向牛上而飛而牛終不見意其睡矣正夷猶間忽聞有異聲似也顧乃非是引目向樹隙尋此異聲距余五十碼以外有灰色之大物不知其何獸也余亦弗顧乃鬥見物冒出噓氣甚厲則絕大之犀牛此犀一即人氣卽趣步而窮追人力莫能與抗余尚未起樹枝為犀觸折直向余而來余亦不及取鎗卽就地滾入亂樹之中犀已猛進其氣腥臭不可狀前足已履余袴幸未傷股句薄及二土人一人已逃伏隱處犀則跳越過余身尚有一人則攀樹而上獨句薄斂避不及為犀所觝翻身空際落於牛背復自牛背落地而睡牛亦起癡立如夢犀牛竟以獨角觝此睡牛角觸其腹腹洞而倒犀牛則力奔出林去紛亂他牛亦驚逝而洞腹之牛則大吼作負痛聲余不敢遽起禱告上帝勿令牛知吾坐處及諸牛皆逝卽起而自整其衣句薄已為犀傷幸乃未劇攀樹之土人衣為樹鈎不能動乃洞腹之年卽近其旁不過六尺野牛以為此人傷其腹卽極力奔觸余立發其鎗中創牛之身立作然尚能鳴余趨視復發一鎗始殪句薄亦至余乃往解土人桂樹之衣此土人已喪膽矣余卽令此人歸余行小說月報第十卷第十一號豪士述然五七帳之地以多人舁此死牛歸而烹炙余此時思得此犀牛亦不告之句薄卽綠犀牛之跡窮追之此時犀牛已穿出叢樹入於小平原之上步亦少緩復右轉入林間林外卽為小河犀牛向河而趨余尾之至林外以遠鏡窺之平原瞭然半咪之外有物作黃色余以為犀牛更前視之則為小士心疑犀牛安往然循其蹄跡決在吾前吾趁風而追故行亦敏捷防犀聞吾氣息反而撲余則危且萬狀因宛曲而行與風相避已與土邱迎面復以鏡四囑仍不見牛余迴面且歸遠遠見羚羊一羣行動於天末余將即而取之前行數十步鬥見犀牛凝立於草磧之上余察其狀殆將疾馳顧乃不馳竟臥於地余此時漫無區劃思犀之目力鈍而聞遠恆用其鼻鼻觸人氣立時知覺方其臥時以鼻向下風而仰嗅人來卽逝此其天之智也余見狀莫可措手果稍前為彼所聞去死亦近於是躊躇片晌則旁繞而前背而狙擊其脊乃口小說月報第十卷第十一號豪士述獵獸行而前句薄隨吾後另有一人亦俯隨句薄蓋余每取巨獸恆用此法余行近犀牛三百碼矣草爲牛踐盡偃於地外無障身之物則以胸貼地為蛇行且挾鐵鎗狀極艱窘此時非句薄及土人中梗吾事者此犀牛立得矣須知土人之追野獸但能藏其頭顱不為野獸所見謂卽可倖免其身其愚如駝鳥焉此二人低首於地而仰其尻竟為犀牛所見時去犀牛可二百碼陽光旣烈汗出如灌見犀牛背上有數棲鳥驚覺而飛蓋犀身有蟲鳥啄取而食鳥飛而犀牛已覺余令二人下其尻余亦偃伏犀牛忽起而四顧顧乃無見由其目力鈍也鼻息少動即復下臥而飛鳥仍落其背余知此犀睡矣其初起視覺其無人因之安心而臥余遂商取犀之法四盼百無所障但此土邱去牛可三百碼在其上風果從犀牛而前進決不可取若旁進者又為棲鳥所見犀必驚起乃定策不就犀牛而使犀牛追我惟其道甚險獵者恆不願六八為余則膽鉅於身必與決計定告之二人二人震恐失色余曰吾二人獨當之汝輩且勿行句薄跽而禱告祝余勿死其一人心知余能決不為牛所得則伏於隱處勿動余納彈行近土邱臥於其下然風力已縮忽又起旋風及於犀牛之次而犀牛已聞余之氣息鬥然而起引首向余臥處而視仍以鼻仰風而嗅向余而趨初尚徐行已似即余氣息則騰驤而至張口大吼卓立其尾余正坐候其來其鉅如崩山余引鎗不發已而見其二月知館力必及此時犀去余四十碼余就其前胸發鎗鎗發中其胸牛乃大吼而僵少僵復起而偪余然牛頭已低似已大減其猛鷙之氣去余可十碼竟不挺其胸以角觝余余舍其胸而取其腦乃彈穿其角飛出角外而牛尚生時余彈已不及納則右趨而避其鋒犀至以角觸此士邱土邱立平余趨下風牛觸土而躓復力起追余余閱歷深心定且奔且納其彈因少緩其行以待聞牛蹄己近吾身六七鶴之遠余迴身發館彈貫牛腹而牛尚未死余則力趨而左避更發鎗中其肝膈而犀牛始殪殪時尚大吼其聲若合數十野彘而迸為一者二目兇露而忤視狀至可怖犀牛既死余坐牛首少息靜思險狀毛髮為竪第三章犀牛死時天已近午余令二土人取角並肉而歸行帳以生菜和肉煮之既熟且飽遂爲午睡時近四句鐘句薄呼余起曰外有小酋長求面主人余呼之入帳酋長則枯瘦老人赤身以布圍其腰肩上加獸皮一小方余命之坐日吾方午睡汝何為驚覺吾寐如是恣肆漫無地主之禮余之言此知土人素性不如是威嚇之行將桀驁酋長果為余所動知為非常人非是不足服其野性也立時驚悚不敢放恣謝曰此實吾過唯此來固有要事奉白君來行獵部人甚服君能此來特求客之助我吾所部有三巨象其大小說月報第十卷第十一號豪士述七九無倫往往為吾砦之患砦爲瓦比所以育牛羊者而象恆來擾不已昨夕蹂踐吾田不遺一粒明年將無食矣請白人之客臨吾砦斃此三象以救全部之人亦大善舉不審白客能允我乎夫以白客之能臥於樹上以館向之則吾部寧矣余許諾然仍為不得已之狀實則吾心已專注此象久矣乃與酋長定約令以人赴瓦比處報告數日以後卽往謁其人允我在彼中行獵吾尚送之以物事與之交易酋長立允以人報瓦比顧其顏色似難測瓦比之能否允諾者余亦弗顧命句薄撤帳移行事於其砦時尚未晚砦中多小屋環以短籬凡十家砦居山半其上有小溪涓涓下流樹林蔭翳稍高有空地甚肥沃可二十五哀克其旁有小屋為倉儲粟尚未收則一老嫗居之似為酋長之嫡妻其旁妻初不在是余視此嫗似與酋長不協酋長有寵妾任家事故嫡妻與之異居屋旁有大樹其高沖天而腴田爲象所踐乃狠籍不堪第十卷第十一號豪士述獵小說月報不惟竊食且踐而壤之余循象之足印異於常象乃不知其身之巨至於何等土人告余三象中有一老象但有一牙余細審象跡思所以圖之按土人言三象之穴恆在山上密林之內計今夕必更來食苗余趁此月光思得一策旣可死象復足自藏其身必升於小屋之右大樹之上憑高而限象來時自樹上下擊必可命中即以吾言告之酋長酋長稱可且大喜曰得此吾輩可以安寢矣白客身踞樹巓有同明神鑒佑吾村吾尚何畏之有余曰爾言過矣爾安寢而令我據樹而守爾田何其慢客至是酋長大慚曰吾言誠過幸白客恕之是夕舉村鹹穩睡似余為之取象衆心爲之釋然余此時命土支行帳於砦中與酋長乞得小橫木余以之支於樹上去地可二十五尺別令一人坐於橫木之上以偵象余歸帳晚餐時已九點月輪未上余令句薄隨行旬薄者倦於日中不欲夜中登樹余力強之行二人各挾獵鎗猱升而足八一上月尚未來余與句蒲同踞此橫木以伺既不吸愁防象即菸煙將以鼻向我則屏息無敢然其星火迨月輪既上微風徐來林端槭槭作響余四望山容林碧水明幽雅無匹余身幾疑入諸清夢竟爾忘其在險一句鐘以外象尚未至余倦而假寐鬥然驚覺以旬薄疊二指作響也句薄之為此余知必有所見特為此以代口號余視其面已以目遙睇林間余如其所向而矚卽聞有異聲遠來見平原中有巨象大逾常象月明中但見一牙在田間來往以鼻仰空四嗅牙亦絕巨正驚訝間復至一象高不如前象肥碩過之乃有二牙繼而復至象稍亞於前二象初見不知其大後乃量得最後之象自脊及尻長可十二尺知其巨矣三象魚貫而行獨牙之象以鼻弄其左立之象如撫其兒三象且行且食田稼去余所踞樹可一百二十碼蓋日中余已量得尺寸以擬館辦之所能及者三象據田作為半圓之形食後徐徐向老嫗室門而行余心頗不能耐意下樹尾躡其後既而思之在月明中百無所蔽一為象覺身且無幸因不果前忽見三象中有一象向余樹而來復又作三角形而立去老嫗之室七十余碼距余樹則八十碼耳第十卷第十一號豪士述小說月報九困已而二一向已而獨牙之象從鼻中發聲直向老嫗居處而來余舉鎗以伺仰見明月竟為黑雲所蔽景物漸漸陰沈風起黑雲數片趨月中最後之雲沈厚如墨狀似大車為瘦馬所引然雲起處正大象向余而來第十卷第十一號豪士述獨小說月報去余僅二十五碼四望洞黑余防槍力不能準也微微見象陣逐向小屋象雖不見而聲尚可聞似以鼻鈎取屋上之茅者已而雲開月見象則矗立於小屋之前象身實高於屋但見象首不見象鼻鼻已貫人小屋之中覓取食物月既大明余鎗將發忽聞有異聲發自屋間象鼻已出鼻端卷取一人則老嫗也四肢伸露哀鳴不已余此時亦不知已身震耶或象驚人聲耳但覺象股亦頗搖動象意本圖得食不意竟得一人驚怖之間力擲此老嫗於小樹之上老嫗仍大呼象作驚逃之勢余執鎗向象脊而發象大吼聲動山谷立蹶於地余所坐之橫木亦立斷立隕於地樹下有亂草叢雜余幸未創而中槍之象悲鳴動天二象卽奔集其處余覓鎗不得蓋縱鎗時架於樹罅余墜鎗仍在樹一時無鎗知去死近矣既不敢攀樹而登防為象所見仰視句薄攀樹而懸其身左右旣無遮蔽之方一出卽為象得但轉身伏於樹後以十一二眼竊視象陰招手樹間令句薄授吾鎗心念此象亦必不見我而句薄心魂俱喪不辨吾言亦不授吾鎗余但能遠立而窺徒手不能進搏見二象進至臥象之旁臥象作聲而吼血出如湧二象以鼻弄其創處已復跽此創象之側用牙及鼻扶起臥象此二象夾其左右徐徐而行余觀此二象扶其同類相將而去心為悽然遂不知其所適此時隱隱猶聞象聲已而見此三象直向酋長砦中而去想被創昏忽故不辨路既而三象至短籬之次冒穿而入四周蹂躪屋倒籬傾幸不傷人厥狀如報復焉余至時見酋長咆哮於屋外余日爾何怒之酷酋長大詈余身不能取象而象反來復仇是皆余之過也余亦斥日老物敢放膽仇余爾授我腐木我隕自樹間適見爾妻為象鼻卷出屋頂吾發鎗而木折咎實在爾胡乃仇我不然者必殞一象酋長聞言亦自引過余力批其煩酋長曰此木竟不期其易折且吾妻如何為象殺乎且彼果死者吾累亦釋時雲過月明砦中如書余此時方引酋長之耳一聞其語卽笑日爾妻未死為象擲諸樹間酋長曰彼能自下無傷也乃伏身吹火防火滅也已而老嫗果下創面而不創身余亦歸行帳幸吾帳未為象踐乃蒙氈而寐此為第一次與象搏地第四章明日晨起思夜來事心滋畏懾一日身犯三險竟獲不死天也既而思及象牙之美利心復萌必思得此異寶遂起令從人追象土人聞言皆怖慴顧畏余亦不敢抗自窮治句薄後余人靡不承望余之顏色及其號令余起與酋長告辭彼方怨譽砦中爲象所踐歸罪於老嫗同其旁妻痛毆此嫗余不之顧卽挾乾繡及水追象而去行時循象跡而前可一二映見亂石犖确小樹叢生破曉雨集象跡遂隱卽創象之血亦為雨滌石路無泥遂不能覓出象跡於是從者二十人四覓均不見象余令土人分落葉辨跡徐徐而小說月報第十卷第十一號豪士述十一一三前行可一句鐘至小湫之上象跡重聲可辨矣更行多沮洳之場及一小河可揭而渡臨河而視則紆泥翻飛似創象會浴於是間者余率人渡河仍沿象跡似夜來此間未嘗遇雨故象跡了了可數是日歷平原及小樹無數但見象跡不得其歸宿之所似創象已蘇足跡入地甚深強有力矣行可十八咪遂支帳進食天甫平明復起仍循跡而行時甫五句鐘竟至一處似三象食息之地周圍草木鹹為象躪似此創象以背倚樹而寐余見大樹之幹已稍斜似為象倚終夕者俯視象跡沿路小樹枯草均偃伏於地知此象過此必未久行跡左嚮又似遄歸而右余行烈日中竟日遂見飛禽走獸無數土人勸余勿追余懋象牙必欲得之又一日近象不遠矣然林深草密不可得見余卽支帳治食是夕月光甫上余倚樹而吸菸微聞象聲余時方困卽挾鎗及彈循聲而前伏行而偵象行可二百碼鬥見空地寬可數百碼但草口人小說月報第十卷第十一號豪士述獵而見樹余伏林間外覷忽聞獅吼空地之上一獅釐而立復從草中出牝獅至牡獅之前以首抵牡獅之肩微微而吼然三百碼外皆已聞之余尚藏草間防獅聞人氣向余而來忽見此二獅騰踔入於林間不之見矣余復小伺知獅吼而象遁方欲歸帳卽聞空地之左樹間有聲余卽向空地中趨入樹間幸有小道可循草高沒人高過余頂在亂草中覓道草盡而道見迎面有空地去余八十碼三象卓立如山而創象之面適向余立處身倚杵樹狀甚困憊另一象立其旁似侍疾者其一象則去余稍近忽乃近余之象他趨而去所見者但有二象余計歸俟天明耶或卽於此時下手果予以獨身取一象險且不翅況以一人取三象厥狀不大類風人耶既而思之今茲不取象復他適寧非徒勞策定後自思膽小之何從得寶乃思發鎗然亦不能越身而出計唯繞過象後取之遂蛇行近二象可五十碼更前則為亂樹十二一四所梗余自草中外觀覓得安穩之地爲地正在象後而象亦轉身以鼻仰嗅於空中蓋余近象已五碼不期失驚見象鼻已高出余之頂上或此象見余耶或嗅得余氣知逃無可逃乃掙命放鎗趣象之胸臆而發鎗發如雷象鼻立垂於地余宜更發一館竟不之覺復納彈於膛余彈甫入而象鼻已向余而卷余返奔象乃立追余奔至空地之上剛為象及彈力暴發於象肺肺裂而死此象旣死左余十五步二象並進余立發鎗擊其腦乃斐洲之象與印度之象不同腦骨之厚無倫擊之不卽死唯有一處與鼻竅通方喪其命否則無恙幸余鎗適中要害貫眼及腦故應聲而斃三象既死其二其一象卽獨牙之象負疾甚重然尚能趣余其來如山余以鎗擊其頸鎗發時鎗趺反震余肩余遂顚越於石次執館斜奔象則直追象負二創腳力不及然僅能及余相距僅三尺余知命盡於是卽斜避不為象鼻所及顧退旣無路卽復前奔象復力追而象鼻之氣噓及余頂去余五十碼之遠有一枯樹余捷足向樹而趨卽避於樹後倉卒中余左右避其鼻鋒不使之及象怒以頭觸樹樹折枯枝掃余余亦僕地靈機忽動立時發鎗鎗力反震震余血池之上竟不能起象中館而止余似暈計更來者余必死矣時實不能自支忽見巨象大吼立僕於地余亦暈不省人及醒時似有兩句鐘之久露淋身上冷透肌骨見獨牙之象去余可二十余步仍跽地不起余徐起而首暈且僕既而寧神定氣魂乃少定心念二象已死此獨牙者何以長跪睡耶死耶竟不能測遂獸行取鎗見象眼尚怒張然週身鹹無動殆死久矣卽執鑰近其前向其眼眶而發象亦不鳴或且此象以首觸樹樹折而腰創因是而死亦正不可知但見此象跽於月中其狀甚媚然思及危險之狀心情不已歸帳時諸土人皆睡余飲白蘭酒一盃卽以氈蒙頭而睡醒後天明思夜來事猶同噩夢然胸第十卷第十一號豪士述小說月報十三一五際及肩上血池痛不可支方覺夜來之非夢更視句薄方然火而坐談句薄曰吾主人追象不得故疲睏如死人但鎗技甚精唯愚甚奈何以人力與象力競又安能及今當勸主人再勿追象復有人答曰主人似有腦病吾輩宜力勸主人勿自趣禍且瓦比之地恆多魔鬼弄人昨夜似有鬼兵行獵其事甚奇詎吾主人於夜半放鎗耶不然何以有聲隆然語至此余醒罵曰句薄何呶呶為趣以咖啡予我句薄聞聲立起為然湯煮咖啡余方微飲句薄曰象不易得奴子意可勿追果窮追者吾輩亦決不敢前余曰何為不可且此三象卽在吾之左方夜來會聞其鳴吼土人日奴子亦頗聞之然或妖鬼見形是間決不可居用自取炅余曰妄哉鬼焉能獵且鬼鎗安得響惟爾輩既不欲行吾亦不復相強然今日尚有所需能從我更行半句鐘者果不之見卽當移帳而歸往面瓦比衆相視同聲曰可於是撤帳荷之而行余此時頗疲第十卷第十一號豪士述疆小說月報然興致甚烈亦忘其劬因思夜來以十人死三巨象每象僅發一二鎗立殪此為從古獵人所未臻之境地得意間又防此土人不信而亦不信於文明之人也行過平原漸及死象之地句薄蛇行而防象且狠顧不已余日象跡或不遠忽聞其疊指作響聲知見象矣余故問曰何為句薄曰前邊獨牙之象蹲伏於地矣余卽至句薄之旁見象伏地如故余二象亦僵臥於地句薄大驚余曰象酣睡乎句薄曰睡矣余曰非也象死久矣句薄曰象何由死而死之者又何人余曰爾謂我為何物句薄曰衆稱主人曰馬漫查余曰馬漫查作何解句薄曰馬漫查者言人精神凝聚而不恆睡者余曰我即其人汝輩無膽而嬾昨日汝方沈酣吾以一身殪此三象汝尚懵懵耳每象一二彈匪不死卽引至象旁示之日此間有吾足印亦有象跡試觀此枯樹為象所觸而折即余與象死鬭之處汝輩愜怯胡敢出頭試思象在吾之左近居然釋之不追能毋媿耶衆聞言大驚以為神羣稱曰主人神威令人喪膽爭集死象之前凝視無語自此之後此二十人均尊余爲神聖無敢喋議吾後爭曰主人余十四一六所言匪所不信譬如吾言力躍於山峯之上墜入深澗而不死者彼亦聽信吾言余此時旣觀三象象牙之巨為從來所未有以窮日之力落牙五方獨牙之此來重一百六十磅余四牙每重九十九磅貴重稱得者極矣唯獨牙者重絕余遂斷而為兩以便攜挈以上所言及稱余處皆科忒孟語也著書者日科忒孟甚妄奈何斷此巨牙科忒孟曰自稱汝安知難此時語此不為無理若易地為吾者亦必斷之不惟斷也且棄牙而遁固得曰科忒孟語尚未竟即吾亦頗不信爾言言近於誇令人眩惑科忒孟目視固得頗形不懌卽曰吾頗不解固得之言吾既誇張爾言亦不必紀實然吾所事在在鹹有可據不打妄語須知吾言尚未卽了喧瞱之事尚屬後半之文章今夕罷矣亦不更敍且固得既不信吾尚何言固得謝曰吾言太激萬勿咎我必竟君言以迪我未完續豪士述獵第五章明日之晚衆復聚食衆仍請科忒孟續其前言而科忒孟不懌固得仍吶吶不願出口衆固強之始曰吾方鋸取象牙未晚已斷遂支帳治食衆皆疲茶夫三象而五牙且巨取之非易精力遂罷衆宰獨牙之集取其心炙而食之其美無上一近舌端立時欲化其脆極矣且細觀此象生時但有一牙其一牙非觸物而墜薄觀其右方之牙牀實類未生牙者殆生而獨牙也五牙並列余令句薄斷此獨牙爲兩且為濕而未乾重乃尤倍二人舁之尚不能動余正麾梁鋸牙怱見亂樹之中奔出一野人之女年可二十余歲立於余前頂上戴筐中似穀食之類余雖不動然心異之計殺象之地去蠻村遠何由得見此女卽呼土人問其來意且問此間可以購取食物否余語後仍坐小說月報第十卷第十二號豪士誠耔一七閩縣林同譯靜海陳家轔視其鋸牙少須見女子竟至余前頂上之筐如故操蘇嚕語以手相樸而言相樸者與余為禮也余以蘇嚕語報之日汝來何為筐中之物售我乎女曰非售也贈也余日可置之地上女曰吾非空贈白人之客亦必以物報我余自語曰天下之風俗務尚酬報也卽曰汝欲戴珠乎女點首余方飭土人自皮篋中取料珠而女不可但曰客若見贈必親手授我於禮始重余見此女似有意於余卽曰爾欲吾以手授珠始為有禮乎女曰然余如言往檢行篋行時問曰汝為馬吐庫人何為操蘇嚕語女此時去土人已遠私曰吾非馬吐庫人實那拉部人那拉之部落曰布他那因指隔山曰布他那部落在彼間且吾為瓦比羣妻之語瓦比時目光耿耿似恨瓦比余曰爾何爲至此女曰以足陟山而至行次至安頓行篋之所余發第十卷第十二號豪士述小說月報篋出料珠一把言曰彼此相易可以穀食授我矣女受珠不視卽傾筐於地筐底有綠樹之葉甚厚出樹葉嗅之卽授之余余意以為亦今余聞之注視見葉上繼橫作紋似以小刃郵出者女曰客觀葉上所畫者何物余取葉注視似以鐵釘畫字者葉厚汁出作口紅色而乾字為英文書曰我聞有白人至馬吐庫部中行獵今作此書汝速狂奔過山至那拉便無事今瓦比以一除之兵天明即至責爾無禮不面地主乃恣意行獵今勿問爾為何等人吾為瓦比所得七年矣長日受笞余人悉見殺所以留我者以我能治鐵為器賷書人為麻娃思逃歸那拉那拉實為麻娃之父蓋瓦比手刃其子君能助那拉攻取瓦比者亦屬丈夫之舉動麻娃能引爾至那拉部爾能攻瓦比尚有所利瓦比之砦多用象牙為飾爾念上帝切勿棄我如遺苟仍不來吾將自裁不能更遭笞楚矣伊和雷啟余讀後大驚曰伊和雷吾友也尚未死乎麻娃二一八見余驚怖復指葉背令余讀之書曰吾聞有人日馬漫查者至此果為是人者必爲吾友科忒孟果為科忒孟者為吾老友決不棄我我非畏死之人然積仇在胸非死瓦比不可余觀書後自思我決不能忘汝唯當思所以救汝之法且爾雲瓦比之砦以象牙爲飾此更為我之所嗜者萬不能不出死力以取之且以出爾於險卽間女曰汝名麻娃乎對曰然余日女為那拉女而瓦比妻乎女曰然余曰汝自瓦比中將逃歸那拉乎女日然余曰何爲私逃卽曰汝且小住立飭句薄荷象牙拔帳立行語後視此女年少而貌美自脇下鹿皮囊中出小兒之手乾如枯臘女示兒手語余曰吾之私逃為此手也自吾嫁瓦比遂生此子至十八閱月吾甚愛之而瓦比每遇旁妻生子則盡殺之蓋防其子長大簒而殺之吾力求勿殺吾子彼尚夷猶一日有兵過吾窗下見此子與之為禮稱日少主瓦比聞兵士言即如風狂力扶吾兒兒哭不止瓦比曰此子宜扶敢盜竊人物余止之日勿言此事聞之令人不歡因謂衆曰汝輩當知小兒之死狀但觀麻娃之狀及其悲梗之言足知瓦比之暴矣使余述麻娃之言亦悲酸不能出口也卽謂麻娃曰後此如何且汝將如何作計麻娃作酸語曰吾必復仇必視瓦比死如吾子者吾方甘心余日爾尚有志嚮麻娃曰此恨烏能忘卽摩死手曰此手於其生時常摩吾乳及吾髮今茲睡時常夢兒手不離吾之左右悲哉吾兒前此十日爾尚能動今枯如乾臘矣語後以口親之且親且悲然無淚也鳴咽言曰瓦比砦中有白種人為囚且甚愛吾兒兒為瓦比所殺則痛哭不止且胃險諫阻瓦比瓦比斥之此白種人因為我決策曰此間有除之俗凡見死人必至深林之間被除至十五日之久則兇穢去矣卽由彼間奔歸爾父之家以兵來與瓦比宣戰吾聞言甚以為當是夕吾尚未行卽聞有白種人行獵於吾部是時瓦比大小說月報第十卷第十二號豪士述川一九怒卽發兵來取白人吾聞言時而在囚之白種人因書此樹葉之上示爾趣速行吾今已傳遞此書矣余曰謝爾佳惠試告我瓦比之衆凡幾人女曰一百五十人余曰其兵安在女曰在山之北彼沿爾足印而來吾昨日行時果見足印知爾在此故沿路而來明日遲明瓦比之衆必至余善其言因告女曰吾不之畏因取毒藥施之象肉之上使來兵食肉而死旣而又思藥少而象巨不足用也句薄至余前言曰行事已飭可以行矣余曰善今茲不行者後將不得行聞瓦比之樂已追逐至此為勢甚倡句薄聞言色如死灰言曰吾固言其不能逃死也余曰汝勿驚怖終可免禍惟須寶我象牙不宜棄置句薄卽麾衆力前復面余曰所嚮何方可以免死余令麻娃為導麻娃指一高嶺曰此去四十咪過嶺卽為吾部之要路路險且可以巨石堵之兵卽莫至果不行此路繞嶺而行必二日有半始得達也余曰其路遠近女曰今第十卷第十二號豪士述獵小說月報茲立行至明日薄暮卽至嶺上余驚而噫氣心知其難卽發令曰多挈象肉以為行糧卽取已熟之象肉令麻娃食之麻娃心悲亦不願食但欲復仇余立時上道山道危險行可半句鐘至一平曠之地似前此爲巨湫今涸矣遂越之而過至一小阜麻娃立而四顧以手拍余肩指一亂樹之間余迴顧見七八映外林端有矛鋒閃閃燿於夕陽之下忽明忽滅余曰此何物也女曰此卽追兵幸吾行甚速也語時余亦微怖女曰勿驚此輩得象內匪有不食彼食而吾行尚可抵數咪之遠余遂力前天色沈黑山路難行勢宜少息而又防爲敵所及然亦未聞追兵衆仍力奔余以鎗殿後防此土人擲去象牙蓋吾所挾之土人貪生而怕死苟可逃脫百凡勿惜也時月輪未上力行一夜既罷且飢不能不少住而食食後復行時已五句鐘有牛揭小溪而過山漸高路亦逾險行亂草叢雜中可六七咪之遠出後林疏而路愈狹余過此時二已近下午四句鐘大石蹲踞仰望高嶺之頂不過三眯行時足痛而力疲迥顧嶺下追兵已近僅一咪之遠衆皆震怖欲擲去象牙余大呼曰敢置此物者吾立發鎗汝輩安心吾自有神力止此追兵此土人見余以一人死三象驚以爲神故唯余言是聽行可一咪而追兵之呼聲已近土人聞聲益力奔雖足痛而負重尚死力而前而追兵蒙盾執矛銳進如飛似彼為獵人余輩則狸狌耳麻娃則神色不動履險穩健如行平地余疑此女心如鐵石蓋復仇之一念趣成此狀耳余亦已至山峯之下其險如危牆高可一百五十尺山石層出如天鑿之階級可履而升唯有一處突出石其下有深澗似為山石所激成為巨溝行時下觀目且為眩但度此間路卽夷坦山峯之頂似有山口極仄能至是間以石堵之來兵卽不能上逥顧來兵去余可一千碼之遠在勢甚近余卽麾衆登峯麻娃為導其捷如猱遂至怒石之次下臨無地法當以一人先登自下退之以物於是頗濡晷刻余尚在石下而來兵已近僅四百碼然尚有象牙未及上余大呼趣起象牙余遂不前計唯先死追兵之數人以卻之卽取句薄之巨鎗向敵追兵近至三百五十碼然吾鎗僅及三百碼尚余五十碼不之及忽見追兵中出二人狀極高碩余坐於石上發館向此二人鎗發其前行者不死乃中其旁側者更發一鎗則此高碩者死矣來兵歸躇不卽進余卽以鎗授句薄佩其輕鎗向危石而登時衆人已將行李登山唯余象牙未上余心亦思棄此象牙既又弗舍及近大石之次見衆引象牙以牙尖上嚮余曰倒之尖滑不易上也余發令後衆悟果如言而上之余迴顧來兵去余僅一百碼矣余連發數鎗死者亦數人吾鎗凡十二響彈盡復納來兵捨命趨余此時但有斷牙未上余連死其數人而來兵弗卻亦至危石之下余出手檜自衞且放且登此危石未及半長矛已及余腦幸第十卷第十二豪士述小說月報五二一赤卽中然象牙已盡上余飭荀範大奔勿滯句薄膽卻竟落山澗之內死矣十九人者已盡登余尚殿後手攀石尖而亂矛垂及余股幸麻娃以手引余然余股已為來兵所執麻娃力偉引余左臂來兵則辦挽余足果兩兩用力者則余之手足雙斷矣幸余尚鎭定右手執手槍向下擊之正中攀足之人僵於澗中余遂得脫立上山峯之上此時衆心略定能發鎗矣而後人之鎗適飛過余頂余憑高下擊死者又十余人來兵遂不敢上而余筋疲力盡矣麻娃麾衆堵口來兵知路塞而復畏死無一登者余少息令衆荷象牙自嶺而下行可咪至小樹林之內支帳進食飭二人瞭望以備追人第六章是日罷極其睡暝然如死卽有野獸亦不之顧遲明卽起筋力略蘇奔赴那拉之砦以窮日之力至矣砦列於平地週圍立樊中爲巨砦其後有廣場以牲第十卷第十二號豪士述獵小說月報口風俗習慣均類蘇嚕是夕未見那拉麻娃已入面其父少須有首領以羊肉及牛乳合他食物饋余首領曰吾酋長喜君之來請以明日相見因引至一處安寢寢處卽在那拉寢門之外明日八句鐘時首領復至言酋長延見余隨至那拉居處那拉年可五十余歲手足皆柔輭不類野蠻坐一牛皮之上麻娃侍立余衆似其將領皆蹲其側余至時衆皆爲禮那拉亦起與余引手命坐其側坐定那拉作致謝之語謝余救其女且誇余勇余曰鄙人無能且非得麻娃何由得生主客之禮旣畢那拉卽令麻娃述其苦況告之諸將領麻娃言簡而悲謂諸將領曰吾嫁瓦比初非出之本心彼恃難下聘禮以為力足以脅我也且旣至其堡無一日之安日中勞而夜中哭也既嫁之後日加管楚役吾如下賤乃不計其為酋長之兒既而生子並述瓦比殺子之故衆皆慢然呼天不已麻娃曰吾言皆真無一僞者吾心如刀吾淚乃如武晨露衆若弗信請視小兒之掌因出枯臘之手示諸人衆見狀成大驚平麻娃日此死兒之手吾長日抉此者部防忘我深仇必親目瓦比之死方釋吾恨因顧那拉日吾射能聽愛女為人凌克漠然無動耶諾君能忍視吾類連之狀不為顧恤耶中有一將領起言日此胡能甘吾忍率至英當合兵奧之力戰那拉日事固不能忍然吾崩而彼強勢焉能敵麻娃指余曰請受教於馬漫查其人廣有謀略足了吾事那拉即呼日馬漫查試指授方略求其所以敗瓦比者余曰酋長當知野狗何以制獅那拉曰謀耳余日然但能以謀瓦比必立敗正於此時有一人入門言外間有五比使者在門求面那拉日彼來何篇來者日必送歸君女及一白八告者即退那拉曰客將何辭以答余少思言日前長但言立將二人奉還請使者先歸吾個藏於小國之中竊職其言余言後即際身室中已而瓦比使者四人入門狀至驕恐而兇硬一面那拉不為禮箕踞而坐那拉曰四君至此何以見教自四人中有一人曰酋長命令示爾那拉曰酋長何使者曰瓦比下令言必歸其夫人且有白種人放膽行獵於吾地且殺吾兵十數亦當送還此卽瓦比之命令告爾者那拉曰吾若送還此二者如何使者曰果如此者卽行宣戰將井爾之部落使者言時以拳自向其口作吞噬狀那拉日容我與所部商之再行報命使者遂出那拉即與諸將商定蓋那拉畏瓦比之殘虐將圖自保而麻娃立至其父之前痛哭自述其所遭之慘狀那拉不忍復招取四人入內那拉謂使者曰瓦比富強在勢宜送還吾女今茲足痛不能行故不聽之歸自今日起以八日為期必送麻中娃歸砦至於行獵之白人非我族類與我無涉不能以威力強加其人其來也非我延致亦不加害吾當馳之砦外聽五比自取之今茲使者且退就食後始行吾且備禮贖吾女私逃之罪四人初不承諾逡巡小說月銀第十卷第十二號豪士述七二三未行及聞麻娃足腫始允其八日為期也使者行後余出自小屋與那拉商定卻敵之策余謂那拉曰吾聞瓦比之砦繚垣飾以象牙請與吾兵吾與之戰戰勝象牙屬我且以人載象牙送我至於海濱而止那拉及諸將聞之鹹大悅允吾請余曰此外尚有一事吾果勝瓦比者彼間有白人受囚名曰伊和雷請以授我我與之同歸故國蓋我之為此非好戰也為救朋友而來那拉復允余請余又曰破敵時凡遇婦人孺子均不許殺那拉亦允余遂定出兵之期瓦比者在諸部中為最強可以出兵六千平日常備之軍亦三千以外砦復堅固亦不易攻那拉爲小部落聚兵僅一千三四百以外然而為蘇嚕種人勇於瓦此之衆雖少可以勝案唯瓦比砦固頗不易攻且砦據險要居高臨下來兵尤不易上前此有名日彬加以大兵加瓦比此時尚為瓦比先世之酋長極力守砦而彬加卒大敗而歸余卽詳詢麻娃以地勢麻娃曰一小說月報第十卷第十二號豪士述獵吾觀其砦甚堅若攻其前萬不易入唯砦之後面初不設備砦後為高陂其上有兩石垣以後面山峻不能倫度但有一小道為瓦比及其將領知之來兵不能至也余曰此小道汝知之乎麻娃日我非愚昧之人固已豫知此道矣余曰既如是者汝以兵隊趣其後乘暇而入不可耶麻娃曰但使瓦比人不備者卽可乘瑕而人果有備則萬衆亦將無功余曰吾試爲決策汝試聽之那拉酋長速聚部兵以三日為期集於砦下以麻娃領除逾山攻取瓦比砦後兵行可三日而至第三日之夜中以兵趣小道躡其後據高下啊且勿聲張藏於亂石之中我則自今日起至第六日那拉酋長以二百人挾火鎗僞為送我於瓦比者隊中不挾矛盾且僞取砦中之女似麻娃者並吾均加僞總若遇瓦比之衆則謬言送囚彼人以為送四者必無疑至明日已至砦門砦門之前為高岡麻娃言道險難行幸無兵守之可以先據其地而麻娃之八二四伏兵於遲明時然火爲號卽發鎗向其訾中攻之鎗發內兵必出吾據高岡扼守而伏兵卽可從高而下攻其後彼備前而不備後兩處夾攻瓦比鬥出不意決敗無疑那拉聞言大悅以為白種人聰明絕頂此遭必勝瓦比矣策定後麻娃取小兒之手示其父並其將領對之立誓必復此仇及戰勝後各部聞之均名此戦為小手之戦越明日及後曰此二日中集兵至一千二百人矛盾森列厥狀甚勇靜候那拉發令那拉亦知此戰倖勝則生不勝則滅因亦自行臨戎麻娃爲導趣砦後小路先余行二日以道險不易行也至第六日余始同二百人挾火鎗行吾奴十九人初不願行已防那拉殺之且信余有謀故不憚冒險以余所挾手鎗及大館可二十余桿分俵諸奴而那拉部頗與西人通商亦得火鎗百余桿雖不命中然亦可用此時不挾矛盾外觀似不屬於戰事吾軍中一女耶卽麻娃不同母之女弟貌似麻娃僞縛之行是夕軍至山峯之頂卽余前日逃至之處駐兵於其上明日遲明即去堵口之石續續而下見死屍十余半為野獸所食骨肉狠籍余臨澗欲霓句薄之屍顧已不見尚有瓦比之兵屍赫然存也然句薄之屍胡以不得心殊莫解卽句薄所挾之鎗亦不可見已而邐迤近瓦比之砦先遣五十人為前導諸兵夾余及麻娃之妹若送囚之狀至余之諸奴亦一僞縛麻娃之妹頂上加以小氈作畏怖之狀砦去山峯遠可二十五咪行逾五咪卽見瓦比之兵可五十人一見余至卽問曰此兵安往吾軍首領言曰此來送麻娃及白種人歸瓦比來軍曰既雲送囚何以用此多人吾軍首領曰白種人甚兇猛非以多人護行半路必逃則得罪瓦比矣來軍聞言深信不疑卽至對余作侮弄語曰奴敢肆殺吾軍今當伏罪矣余初聞言而怒然僞為怖慄之狀實則亦頗懾其非刑之難忍計此來勝則固善敗亦一死且伊和雷在彼不能不救小說月根第十卷第十二號豪士述九二五丈夫信天而動戚戚又何為者因復毅然上道此時瓦比之兵與余合隊且逼余趣行往面瓦比而余則不欲白日至砦計必昏暮中佔彼高岡今既為瓦比兵所逼則僞言麻娃足痛難行故延宕之而瓦比兵必不吾允幾欲宣戰旣而瓦比兵見余人多亦不敢追容余徐徐而進余此時欲使五比之衆前行乃不吾允已而至下午四句鐘有牛矣至一高岡之上下望已見其城相距尚六七珠此岡高可三千尺城在山谷之中瓦比所居宮在對面山陂之上余計明日夜中可見後隊之兵矣唯瓦比所居砦四面依山扼要而守為勢殊不易攻此地非出其不意萬無能濟之理卽有大砲亦難為力余此時邐迤下趣道極難行山石犖确一步數息下時行可二句鐘已而至山岡之下余亦罷極天已沈黑至堡外之第一垣皆石砌而成中有一門但容一人出人余衆入門即有守兵亦不究問垣中有廣場寬可三百步然亦不平初小說月報第十卷第十二號豪士述疆無居人山窪中均屬牛羊之屬復進第二門門作圓形入時卽見余所欲據之山岡矣余卽密語軍中之首領至門而止余首領謂瓦比之軍曰吾不敢冒昧而進君宜先稟白瓦比容我入者我始敢入瓦比之兵日可試以囚屬我先面酋長至於麻娃亦酋長之所悅者吾軍首領曰不可吾奉會長之命必親付此囚爾不能冒我之功果囚逃者罪將安屬汝必先行吾聽爾酋長之命爭競既久瓦比之首領先行行時對余笑日白人趣觀此太陽之余光明日萬不能見矣此首領以五十人先行乃不意明日此首領卽死我鎗下余心爽然矣第七章余既止於此間其旁有小河余思此河可以飲卽耽十余軍持灌滿其水以備戰時之飲衆飲水旣足卽謀竄此門余曰趁此而入為時甚便既近門次守兵不可首領曰我傑首領商略留此少待今將人十二六面會長守兵不可余卽推去守兵領衆陸續而入近山岡一百碼之遠而守兵大呼招取來兵兵亦大集吾軍力趣山岡來兵似已解意欲先佔此岡顧已不及余兵但有一人未及上為彼所執卽立斬之余大喜以為殺之可以滅口不然以非刑臨之余策敗矣余兵既上山岡岡之周圍可半哀克吾軍旣據其上知形勝既為余得黃昏中余在岡上部署岡無人居頗有繚垣圍繞則令人分區而守又防吾軍懾懼而逃或降瓦比謀且立敗卽下令曰汝輩敢少動者卽死鎗下時已洞黑卽聞山岡之下有人大呼曰衆下余令人答曰洞黑不辨路不能下也兵官曰必下吾軍首領曰爾敢嘵嘵不已者吾卽發鎗瓦比之兵亦退然四週然火防余潛逃是夕余心甚憂幸所挾食物甚夥且有水自供不患飢渴天甫運明余起視形勢策後路之兵決至至卽發鎗此時吾軍頗罷茶余口以壯語激之日爾輩為蘇嚕勇士奈何畏瓦比種人衆聞言慢然爭起余下視瓦比兵中有一人臨岡下呼余首領首領下問曰爾來何為來人曰酋長瓦比傅言爾速下岡納囚則爾無事歸矣否則一人弗留吾首領答曰天氣尚早必待日出霧開方能下山以夜來困頓不能行矣來人曰不下且死余首領答曰必待時至茲不能下來人曰汝輩當準備一死遂奔歸其軍中余卽飭衆備戰遠望山後霧亦漸消然尚不見煙火口中噫氣不已防後軍不時至者吾輩且盡死已而日上見瓦比之來可一千五百人矣噫氣作聲繼之以歌亦微聞有鎗聲雖不命中然亦能發余知欲行攻取吾垣半句鐘中諸兵大集分三路攻我每路可五百人幸吾岡山石隆起且有繚垣鎗不能及余立高處不令吾軍發鎗靜待吾令吾知敵鎗甚鈍且聰其近時再發吾鎗當無不中此時衆已爭上去余軍可八十碼首領啓余曰時至矣余曰必五十碼中始發鎗應之此時三路之兵已合為一處余第十卷第十二號豪士述小說月報十一二七發令開鎗鎗下如雨死者無數屍仰而倒觸後人亦盡翻於山下余復發排鎗計敵死者可一百余人迴望後山仍不見煙火余心大憂更半句鐘敵兵不至已而知衝攻不可得勝則分為小隊而進吾岡之右為高陂為亂石所蔽虧不能見敵敵卽右趣而上然亦為吾所見但非命中者不能制其死命時吾之所部不願發鎗直欲與之手撲當敵人進時用極舊之鎗死吾數人而吾軍不能館欲舍鎗而用短兵時吾鎗累發鐵熱觸手或不能撐而敵來如潮已而近余岡上者可千余人伏於山窪向上而攻死我從者人創者一人以我憑高彼藏於隱處勢本易及余知險極則以語激諸人令裝鎗以待其來攻余語未竟而敵人大譁而上乃出余所不料卽有從斜趣而入者時山岡四面均為包圍余大呼發鎗排館一發敵死數十人然仍前趣不卻及近第一戰線遂用短接幸吾軍擅長此技較用鎗尤馴熟無倫此時第一戰第十卷第十二號豪士述小說月報線已失守第二余仍以語激吾軍遂死戰敵死者又數十人然仍鼓譟而進且後繼者不止余卽麾余衆退守石洞之口與之進命且此時非拚命不可余葬發一鎗死軍官即昨日引我之人以矛刺余余發鎗立殪其人然吾軍死已少半欲投械而降忽聞敵軍大呼後山突出伏兵矣余亦引首而望見山上那拉之軍如蠭而下後此方知那拉之兵爲水所阻所以後期及至時不及然火則直趣攻瓦比之後瓦比兵見伏兵自後而來則散歸護其城垣而後路己為那拉之兵所據直抵其第二幸有垣塹扦格來軍亦發鎗攻擊然城中已大亂余軍見那拉兵至勇氣亦倍而敬人鹹無戰心悉斂兵人城自護其眷屬五分鐘中岡上無人余大悅卽聚殘兵數之死傷共五十一人卽令余兵挈瓶下山取水復令吾之從者視創兵己則凝立山岡望城中戦狀那拉之兵已攻入第二重垣且戰且歌而瓦比之兵亦發鎗嚮敵余十二二八以遠鏡囑之見那拉兵被鎗死者數人復有十余人越牆而上又顚頓而下兩軍鑍戰甚烈幸守者全死那拉兵遂入第二垣此時瓦比兵尚二千那拉兵尚猱進大呼突陣瓦比兵向後而卻余策那拉果冒進者必為所乘立時率衆下岡攻其後五六分中直驅入城此時瓦比兵方顧後路之兵乃不知吾兵之潛入城中踞高臨下挺貫入敵陣前後夾攻瓦比兵大亂彼此不復相顧死者如積而那拉之兵凱歌之聲四徹摟殺比之余衆吾率百余人亦與合除而進趨高陂瓦比之宮那拉之兵在前余處其後大呼進兵高陂守兵盡潰殺人如麻余見軍隊中麻娃衣白衣立於高處指揮諸軍銳進然瓦比尚有生力之軍嚴扼一處而麻娃謂睹軍曰衆隨吾前此着必獲全勝麻娃自高處跳越而下執矛前導衆見女子尚有勇概則力亦百倍瓦比之兵膽懾為那拉之兵所撲如草之被風亂軍中見麻娃白衣飄舉瓦比兵四潰那拉兵窮追扼而殲之余曰此戰勝矣坐而拭汗自慶生全少須衆大集而瓦比亦已潛逃衆鹹曰可勿窮追追且中計彼隨奔隨止以誘我軍余此時亦不炫惑忽有人呼吾名視之則那拉也臂上血湧似已受創然未劇也麻娃雖喘息無定神宇英猛無倫向余曰瓦比敗矣心膽已裂唯瓦比安往客之同種人安布余曰吾亦莫知正於此時有瓦比之兵股上著矛不能趨走那拉以矛指其面曰汝趣言瓦比安在不然且死創人曰吾不之知戰時瓦比不曾督戰或在小砦之中或蟄伏洞中余視此小砦離余立處可四百碼那拉聚兵力趣小砦第八章那拉兵已聚集那拉分二百人伺痍傷之兵余請那拉發令勿殺創兵勿傷婦人孺子令被創家婦人伺其夫及子宜言爲伐暴之師非殲全部之人令發後以四百兵撲小砦小砦依山而臨下其大不及一哀小說月鍛第十第十二號豪士述克外以槽你儲籬作牛圓形為瓦比旁妻所居麻娃引衆至門外引首內盼寂無一人院中以石灰築之光明照眼顧乃無人麻娃日此狗安往想必在洞中洞居特旁外有小屋余引目視之則均以象不為飾牙尖上向林立如筍中國一門余大喜遊泉計數那三四面也似此物專待余來荒露立石能和竟成器黑余思其中未必黑也印半象牙之側以刀刮其外其中識特仍作白色此時您聞有聲求救即在此小巖心內伊和雷聲也余大她自企此來本救伊和雷余亦執手槍冒人洞中純黑及入深處有巨網蓋用以取獅者用待來兵制邊有人赤共中都覺還還有八女子開繞此八其労有胖人則玩比也麾此八安納伊和會於網中瓦比見業入則大驚那拉以矛刺之瓦比少避那拉之矛已養八女之一而北比避十三二九小說月報第十卷第十二號豪士巡獵竟墜人綱中大聲呼嗓蓋平日治秀題以此陷人今日亦身入其中矣此八女已傷其一七女亦改容而立伊和雷偃臥於地那拉大呼盡殺此七女人伊和雷曰赦之令由瓦比非此女也麻娃揚手令余後卻麻娃臨網作色向瓦比曰爾知我為誰我卽爾妻十四三野此吾子為爾所殺者吾今為子復仇觀爾之死人語不因出足為酬者小手曰此為何物卽吾子手也何以單剩此手試問手為何物所斷少須卽用此斷爾頭顱瓦比汝兵安在睡乎食乎死乎散如秋葉乎麻娃且言瓦比睜目不能答麻娃曰瓦比汝尚爲酋長乎或有人來襲爾位汝胡不言坐於網中何為詎入夢耶汝試觀我女子之身能敗爾慘無人理之兇賊汝亦不能迅死且為遭爾荼毒者復仇語至此麻娃大呼以死兒之手擊瓦比之腦瓦比少避網中刀陷其身痛不可忍目睛幾欲突出而麻娃亦立暈於地余曰吾不忍觀此慘狀卽日那拉可勿如是網中人不如速死為得那拉日否否彼平日以此待人今亦以此報之天道也余曰吾滋不忍那拉曰可君今將爾友及麻娃出洞麻娃旣出而瓦比尚哀禱伊和雷救之余此時亦不問瓦比之生死出洞後麻娃醒而伊和雷得空氣心亦為爽余視伊和雷四十垂近之年其老已過六十矣周身均瘡蓋為瓦比所拷掠用以娛心者伊和雷神定能立見余抱而大哭余曰老友何以至此伊和雷曰上帝乎爾果知我之苦者則悲且不翅爾仗義冒死而救我真我之良友也余曰吾為象牙來不為仗義來也爾必聞獵象之人聞象所在必不再計生死何會為汝而來而伊和雷仍哭不止余防其神經亂也卽予之以酒復卽砦中得野人之衣授之略成人形余曰適瓦比似欲擲爾小說月報第十卷第十二號豪士述十丑三一慘於網中伊和雷曰彼聞那拉兵來又見麻娃出走手一樹葉知為吾所書調外兵者適聞內外合攻故先來殺我嗟乎上帝吾久不聞英人之語言矣余曰吾友受囚幾許時矣伊和雷曰忍苦六年余矣吾之來與一少校耶魯澤及二人引四十土人行獵來時瓦比伏兵捉我盡殺其四十二人奪吾鎗械彼不解用盡費其彈鎗尚完好獨留吾身為修鎗之役兩次私逃均為所得前此瓦比笞我且死背上尚有鞭痕吾受鞭後宜死幸麻娃隱中救我授我飲食得以少延視息取獅之綢本吾挈自本國瓦比乃用以網人死者已二百以外納人網中猝不得死瓦比臨觀其狀用以爲樂者與之少飲食以延其命且告之日汝果能延至某日者吾卽釋汝直殺人以排悶耳余聞言切齒曰慘毒如此吾悔恕其速死伊和雷曰彼亦決不得生上天之報固明明白白也伊和雷言時余疑其何以不發狂病然語音亦非純乎英國間亦雜以土語那拉忽語余曰食物已備余遂就飯商議招撫瓦比之殘兵計不之圖亦貽後患非聚而殲之卽須撫而有之余遂為定策曰那拉汝胡不聯其第十卷第十二號豪士述獵小說月報部落爲一今將彼女子送往逃兵之處與之商酌果投兵降者還其家室及其牲畜至瓦比之牲畜家産盡沒入吾軍今瓦比已死無子可令麻娃為女酋長果余衆不願降者則搜殺無余焚其城郭驅牲畜而歸衆聞余策如言行之飭女子赴逃兵攢集之所與之籌書果皆如約余仍勒兵防其中變卽拓民房為創兵之醫院是夕余授伊和雷以菸伊和雷六年不吸乃喜極欲狂已而諭降之女子皆歸而我軍勢不能不出而淫掠於是那拉嚴懲一卒衆始帖然此時逃軍以人乞降余謂之曰後此部落以麻娃為之長歸那拉爲屬衆鹹日願之議定後那拉問麻娃曰爾願長此部而屬我乎麻娃已復其仇亦允為之主且日服則臣之叛則刑之吾長此部亦無所甚愧議定後瓦比部皆降余令人取象牙盡出之得三百余牙余曰伊和雷何以得象如是之多伊和雷曰此中有迷信事歷代相傳至此無敢取而易物余視此象牙皆精美然心疑那拉之吝順乃不爾一問那拉那拉曰此為客之戰功所得我無與焉余遂盡載象牙以行未行與麻娃爲別麻娃留三百衆為謹衞之兵儼十六完三二然女王態度矣且語余曰馬漫查勇士能助吾復仇後有所需唯命是聽余致謝而行後此聞麻娃喪其父以女司兩部落治民有體御下有恩也余自瓦比砦中而出載象牙過山峯心君泰然復與那拉為別麻娃以百人送余至德拉句亞以上均科忒孟語也余者著書余問曰爾盡載象牙至德拉句亞耶科忒者自稱孟日路中去其三分之半中因過河遇漲負牙者拋擲而逃生繼乃無術撈取後此售牙得七千磅分伊和雷以其半伊和雷得金列肆生計亦不惡語至此余卽曰網獅之網如何科忒孟日吾亦載網而歸置之都爾邦中然亦不忍更視此網乃賫送英國博物院中余日爾自得之象牙未嘗棄乎科忒孟不懌曰吾所得之牙寄之那拉那拉亦允賷送至德拉句亞乃為人道刧而去不可得矣固得曰爾所談之故事良佳唯爾之所言誠不如吾意中所蓄者之佳也科忒孟不答少須曰為時非夙不如睡也然余夢中竟似娶麻娃為妻既愛且懼亦不自知其所以然