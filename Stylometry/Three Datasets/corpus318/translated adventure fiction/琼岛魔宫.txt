短篇小說瓊島魔宮滄海讀者亦憶意色卡王幼拉司既圍忒埃城而焚之風霜十載始獲返其故國事乎方其在大海之中破浪前進忽遇颶風舟人不能製舟則隨波逐流而行風定抵一島陽春天氣柳暗花明在途中已屢經大險猶憶一次羣舟駛至一島島居巨人食舟人無算惟王所駕舟以後至倖免王前失時存戒心故雖見此美麗之島不敢深入惟率眾遨遊海濱或蛇行谷中飢則捕貝渴則導泉居數日即貝亦鮮少而王之侶又皆貪食如豕遂議與其餓死海次毋庸冒險入島中部彼輩心目中以為三首之龍或他種怪物巢也幼拉司智勇剛毅決意一探此島究竟乃持戟攀援至嶺巔舉目四矚則見島之中央有宮宮中之塔施出於叢林之中皆雲石砌成瑩潔如雪既而縷縷青煙自煙囪而上幼拉司驚喜悠然遐思此必王公邸第此時方具餐苟予於此時直叩宮門主人慷慨治筵相款飽食之後復摧歸食予同伴樂也何如因欣然舉步而前忽時然有聲一鳥自枝頭飛來期翔王前幾拂及王而鳥極美麗全身紫色項間環以金圈頂上金色叢翔宛如王者之冕幼拉司伸手攫之鳥亟引避飛鳴上下聲極哀憐驅之不去不轉瞬又悲鳴左右王日小鳥有以語我乎鳥似欲言喔喔哭反覆數四聲極哀慘幼拉司舉步欲前鳥則鼓翼直前猛撲其面王以鳥聲可異陡悟前途或有危險立折回鳥意似喜立枝上啄蟲歸途中一鹿竄出幼拉司舉戟刺之立氅負之肩際眾人久食蛤蚌見王得鹿大喜師炙之佐晚霞初升眾起羣目王若望其重此巔獵得肥鹿歸也幼拉司明告其伴謂此殊妄想余何能旦且得鹿且言昨上峻嶺知此島有主島之中央有靈石之宮而煙囪中時有煙起忽眾中數人曰此必炊煙自廚間來也幼拉司聰睿絕倫謂曰友乎亦憶彼巨人攫食我同儕時予憶及其額中紅眼閃閃如電猶如見之苟此時往彼宮中亦膏彼宮主人之牙吻分眾人為二部拈定何部當行如主人竭誠相待則兩若果旅客如彼巨人可揚帆歸也中無一違者議既定幼拉司計人數都四十六人乃擇二十一人幼來羅格者王之首相也則為之首王自率其拈幼來羅格所部當行眾皆欣幼來羅格怏怏不得已率眾啟程眾盡登嶺果見綠陰深處塔尖高濃煙上升遇風縹緲入雲大喜前趨不數武間一鳥飛出迎之紫身金頂即王所遇者鳥愀然鳴喔喔哭喔喔哭聲清晰而悲慘抑若有非常隱祕藏其胸中慾言而苦不能者幼來羅格因此衰鳴知非佳兆欲返衆人則力詆此舉之妄一人尤殘忍曰此厭苟來前者余將捕之佐餐此言一出島即飛去猶聞喔喔哭喔喔哭鳥去眾怡然前行經幽林覺氣象更新雲石之宮愈近愈見美麗既而入一廣道頗潔陽光照射林際閃閃耀眼道旁花朵芬芳撲鼻忽遇一泉眾就飲焉下視各見已形面水波微動便眾影盡現笑容既飲宮中美景不十倍於此水耶眾雀躍而前幼來羅格則謂之曰予此行如在夢中果予心驚悸爾輩聽吾忠告其趣返眾人屢聞肉味垂涎欲滴鹹曰否否雖使巨人碩大如山我輩必不歸矣厥後遂見全宮果瑰偉壯麗而壁間雖刻正若霜雪之敕著於玻璃之上復數武前有廣場忽羣獸大集獅也虎也豺狼也凡兇猛之獸必備眾驟觀之下鹹驚避然奇事變幻不可測度則羣獸方搖首振尾作種種乞憐之狀而無絲毫害人之意一如素豢之犬遇其主人或其主人友也此際已及官次眾人歷階而上極目內視則見之中央有泉泉水中噴薄而上達承塵入一雲石之盤折落泉中循環不絕且幻作衆形倏忽萬變有時如一人御長衣或成獅或虎或狼或驢有時或如一家迴旋盤中衆人方欲近前視之忽歌聲濟自他一室中出與機織軋刺之聲相應和頃之歌聲頓止婦女談笑聲互作眾中有聞以此曲一何美麗幼來羅格搖首日美則美矣猶不若彼島之女子立岸上所歌之曲美也誘我儕舟觸彼礁石舟裂桅絕使白骨岸間他一人曰之機聲營營婦女談笑抑何甚類在家時耶予於國特羅埃城之前在巳宇下聞之自謂不可再得不乃有此問又一人曰勿聲彼婦女語氣中似分主僕此時正不知屬垣有耳我輩可破戶直入無知婦女其如我輩百戰之勇士何幼來羅格急曰先時誘我同伴以為巨人食者非一女子耶而忠言逆耳眾人竟如不聞立前闢門入室幼來羅格匿外室柱後於門一開闔之頃見一麗人自機織間起與眾握手婢方手蹈舞亦作勢迎之門闔幼來羅格藏身隱處側耳傾聽不識此時際遇如何既而足音頻頻雜以杯盤之聲又羣豕號聲蹄得得聲同時並作幼來羅格不解所以移目視廳中流泉已不如向時變幻而永作豕形展轉盤中余今將捨幼來羅格而言余人矣一進此室麗人離坐前迎與之握手謂眾人曰好友乎君等雖從未與與見面然予與吾女僕識君等久矣君等如未信者盍視此織物眾人前視之疑訝特甚蓋此尺帛中所宛然若輩前此所經事也或在波濤之中或入巨靈之掌最後則在此島海濱羣坐食鹿前一夕也麗人復曰予今洞悉君等行藏惟予不能長款君等今茲已命設宴雞鳧魚肉燔者炙者惟君等所人方飢火中燎聞言樂其謂苟如此者隨時可餐於是麗人及其四婢前導眾人廣續隨之入餐室作橢圓形上砌圓頂嵌玻璃以通光沿壁列二十二塵飾以金紅色披墊麗人一一邀客坐此際此二十二人衣破爛之衣踞尊嚴之座雖南王莫易某或以手指或以目示或嘶嘶耳各表其滿足之感其一曰主婦今使我輩為王矣其次座者曰君等豈不聞肉味耶他一人又曰使夫人不以為罪者我甚願先得一大方醃肉耳麗人擊掌一下即有二十二僕持盤進盤中熱氣上騰若雲霧他一羣僕入數如之各持斛酒酒傾中清澄澈底酒食既具麗人與其四婢力勸客飲既訖立一旁而笑即羣僕亦盡掩口胡慮眾人不覺鯨飲狼吞頃之各覺所嘗之物皆非素嗜一人先發曰此物氣惡不適予口速將去聞隔座應曰然即酒亦有惡味各相視無言盤曲座中麗人大笑眾人癡視益盛麗人則立室之中央出一杖此杖常在其手中特眾人未之見耳逼指各客客視麗人醜惡如蛇始悟已墮魔女手中麗人喝曰惡徒敢謂予以惡味款客耶須知此大好食堂已為汝輩沾污殆盡汝輩雖尚具人形已為豕矣予惟小試吾技易室外泉流之性為豕耳速易汝形赴汝牢各人見其同儕一一易形為豕踡伏座中猶各自以為人驚愕慾呼則已聲已更易不能成語嗚嗚如豕鳴而已蓋亦既為豕作披毛之畜矣赤其目長其鼻垂耳而肥欲語不能羣豕愈驚愈號聲浪至大麗人呼曰速往豕因顧謂其僕驅羣豕出食以橡實室門大闢羣僕驅豕之宮後迫之入欄若輩教產生之豕尤為貪食立足槽畔吞食橡實至無物可事則酣臥草間蓋饕餮性成只知貪食曾未思及己身將被宰成肉為人食也幼來羅格久候心焦不知其伴是吉是兇及聞羣豕呼號奔走之聲而流泉又永作豕形因思不如歸告幼拉司即出宮急步至海濱聞幼拉司猝然問曰汝何獨歸彼二十二人者何如幼來羅格淚落如雨哽咽言曰予恐永不能復見彼輩面矣遂歷告王以所遇且言麗人必為極惡之魔女而此雲石之宮雖外形壯麗實一險之窟穴耳至於眾人所處境地或為豕羣豕所生食余眾聞言鹹大錯愕相顧太息回首視幼拉司則方整佩劍摧其弓矢手持戟作慾行狀羣聚環之詢王何往且勸其勿離呼曰王我輩之主而世上最聰穎之人也以王之智勇或猶可出余輩於險今王離卻我輩往探魔宮不將步武二十二人者之後塵耶我輩靈魂永勿獲再見意色卡矣王曰正以予為若王且智識教長苟有一線生機予必往救予友蓋予之職務使然汝曹可靜坐海濱苟遲予至明日此時不歸者則覓途返國可耳彼輩隨余出入戎馬之中予豈忍一旦棄之不顧此行如不得彼輩歸者予亦碎首宮中矣眾人視王意志堅決遂放之行惟羣坐海次祝王成功而已王甫越嶺紫色之鳥復前哀鳴喔喔哭王曰鳥有言蓋速語我喔喔哭喔喔哭鳴聲至慘王不慾窮索急行而前忽於林際遇一少年衣冠簡薄靈智活潑行步矯捷如飛因得名水銀固王之舊識也水銀遇王詢之曰王疾行將何之王不識有魔女名守斯者居此雲石宮中乎彼此其魔術更衣冠之人為禽獸幼拉司駭曰然則予途中所遇小鳥初亦人耶水銀答曰然彼固王也其名畢格斯頗賢能惟以其冕及紫色之外衣驕人故被迫為是行王前途所遇獅虎豺狼之屬則皆殘忍暴虐者之化身耳王曰予友得毋亦為彼術所化乎水銀笑曰若輩貪食今易形為豕矣幼拉司曰予不能助之乎水銀曰是則惟盡王智力行之耳予將有以助王言次搜索道旁得一白色之花折以授王曰王其取此花且永握之手中此花至可寶貴吾恐遍覓世界之中無一二也王入宮中與魔女交談宜頻嗅此花飲食之際尤宜力嗅使胸間貯有花香萬不可釋手如此前往足破其術矣臨行水銀復諄諄囑王勇往直前不宜退卻雖使有術如守斯亦不能傷其一毫一髮也幼拉司謝之前行幼拉司臨廣場果見獅虎之屬搖尾羣來俯吮其足王以此輩作惡多端擊以戟驅之道左羣獸睨王咆哮不敢近前王歷階入宮聞機織聲麗人歌聲羣婢談笑聲一一如其友所遇而廳中魔泉復作人形御白色長衣作歡迎之勢王舉戟抵柱引劍出鞘即以劍闢室門麗人起迎笑容可掬立王前致辭曰勇士候君久矣四婢中其髮綠如海水者作禮迎王其姊妹行有顏色如樹皮者有指端滴露者皆從之至其末一人之奇狀余不之憶矣而魔女守斯既惑多人則以為幼拉司亦易與耳復謂之曰君友在予宮中方在室中宴飲予正織物狀之所織較前已長數尺於此中幼拉司則見其友正座大嚼狡哉魔女不令幼拉司見其友之易形為豕也守斯續曰君態度尊嚴若王予將以款國王者款君前導王入橢圓之室室即王友宴飲而以不幸終者此際沿壁之座盡渺惟室之中央一座精麗無與匹擬純金鑄成鑲以寶石其披墊則正如一束鮮花鋪座上魔女邀王坐定擊掌呼廚役命具至精之酒食幼拉司自入宮以來堅持白花弗釋晤談之間時嗅之至是侍者以酒進幼拉司問曰此酒佳耶羣婢聞之喫喫笑魔女怒之以目侍者亦樂觀其女主人以術更人為獸注酒杯中果極清冽而清冽之中雜有魔術一滴之酒實含二滴之不幸也魔女循例勸王飲王右持觴左執花抵鼻端力吸之頓覺清香蕩漾胸膜遂引觴一飲而盡靜視魔女魔女出杖指王且呼曰傖父猶敢成人形耶速變畜惟汝性所近如豕也則與汝友同欄如獅虎也則往棲廣場與彼輩伍如狐也則肆汝盜之能汝既飲吾酒不能久為人矣幼拉司坐座中一絲未動既不更形視之且益尊嚴蓋白花之助也王舉杯力擲之即出其劍前執魔女引劍慾試怒聲曰殘忍之守斯乎汝之魔術將終此劍下汝罪應死汝今茲不再能以術惑人為世害矣王辭色俱厲劍光照耀鋒刃甚利守斯驚駭幾絕伏地乞恕四婢亦跪求王守斯曰仁慈智勇之王幼拉司乎憶之矣水銀曾為予言謂王乃人中之龍魔不能制王今果制服守斯矣王乎願宥予予將竭誠相款即為婢亦願之而此雲石之宮即王之宅第可也守斯之四婢哀墾極力而髮色海綠者尤甚海水無算幼拉司不之理厥後守斯誓言使王友俱復人形王怒乃解曰既如此言予將赦汝否者則惟死汝耳魔女處迫壓之下力求自新乃引王之宮後則見豕欄之中數以半百然王之眾侶雖已成豕猶未盡失人性王近欄二十二豕分趨而前惟不自知此行果何所需一婢擲椰子一握羣豕互相爭奪幼拉司曰此必予友以予習知彼輩性情也汝既有術以易其形必有術以返之速使彼等仍其舊觀守斯復舞其杖口喃喃誦咒此二十二豕直豎其耳逐漸更鼻變短口漸小以後足立地上前足抓其鼻有頃幼拉司已見其友亭亭直立其前矣眾人丰采倍美然初復人形猶有豕性見前有椰子竟俯吞之俯首時面有怍色呼曰尊貴之幼拉司乎君可謂拯我輩於水火之中矣我輩既已成豕猶獲為人皆君之賜也王曰且勿謝予所助汝輩者至渺也鳥鳴之聲猝發於上喔喔哭即紫色鳥也棲枝上靜觀萬事心思幼拉司或憶及其曾阻之入此危途幼拉司促守斯復其形剎那間畢格斯自枝頭一躍而下御紫色長衣冠金質王冕項環金圈儼然道貌自是以後不敢復炫其冕服矣至於獅虎羣獸雖守斯亦有術以復之王以彼輩作惡使其仍其獸形部署既竟王使人至海濱招其余眾幼來羅格率之自是享樂宮中久之則又乘風破浪試歸其故土意色卡也