絕島漂流記英狄福撰錢唐跛少年筆譯上海圖書館藏版序言余友沈民以其弟誦先所譯絕島漂流記見示且謂余曰吾弟三歲得足疾不良於行長而益甚然不以病廢學日夜治英文今年二十又二矣所譯著正蕃此特其一耳書爲英人狄福獄中之作吾弟私喜之欲藉以藥吾國人越數日又言此書承同志付梓因督余序之余惟狄福忘其縶囚之身著爲文章激發其國人冒險進取之志氣說者以謂歐人賢於吾亞人矣今誦先病足之苦無異於狄福乃不恤呻楚勤事此書以覺吾四萬萬之衆夫誦先固吾亞人也固吾亞人之病廢者也嗟乎病廢如誦先猶不自暇逸以無負於其羣則凡四體皆備然爲完人者所以自處又當何如也余對民余愧誦先矣光緒二十八年五月二十日長樂高鳳謙夢旦甫譯者序英人狄福小說名家也因事系獄抑鬱無聊愛作是以述其不遇之志原名勞卞生克羅沙在西書中久已膾炙人口莫不家置一編法人廬騷謂教科書中能實施教育者首推是書日人譯以和文名絕島漂流記茲用其名乃就英文譯出用以激勵少年自愧孤陋無以動閱者之目就正於疁城夏子彈八斧削既就付之手民以公同好戊戌仲冬譯者志第一章余於一千六百三十二年生於約克城吾父伯裏門今德地人初經商和耳後家富棄舊業居約克母勞卞生氏英之世家女也生三子遂籍約克因姓勞卞生氏余最幼初名克魯受你耶因英人名此者多故改克魯沙長兄仕至英國參將進攻西班牙沒於王事次兄出外遊歷久無音信生死難卜余既長頗有次兄之志時請於父父以履險爲憂使習律余頗不謂然雖父母誥戒親朋規勸漠如也然余遊歷之志較前更切一日晨起父命余至其房又戒之曰譬如有人窮苦異常不能自存勢必糊口四方或豪資坐擁內顧無家室之憂則出外遊歷勢所宜也然余思之天倫間樂事良多何必惘惘出門耶今命汝習律則獲益不少既可免風濤之險又可得養身之理學成之後或爲國家出力或爲律會掌教豈不勝於遊歷乎然余究不喜家居雖好言訓戒置若罔聞自知屢違父命行將獲罪於天幸余年方富暫離膝下罔極之恩圖報將來猶爲未晚惟親年垂老恝置遠遊悲從中來不覺流涕父亦黯然而行期迫近數禮拜後即擬束裝就道不能聆父母訓矣靜言思之不覺撫膺浩嘆遂於一千六百五十一年九月一號買舟至倫敦時年十九歲自思遊歷之志無有人如吾之切者是日舟出狼拔海口向倫敦直進有頃風濤淜湃身不自持俄頭目昏眩忽染暴疾生平未受風濤至此懼甚凡父母一切訓誨無一不在心中未幾風浪略平余心稍安遂與水手等飲酒壓驚微醉而止行六日至洛威士路遇大風潮不能啓行遂泊舟數日未見浪息一日風勢愈猛余甚憂之正忐忑間陡見船主惶恐從艙中出向天刺刺作細語余惻聽之似默禱曰天乎能佑我出此險乎我船其將覆矣惟時浪如山湧舟爲所簸薄暮風仍不息舟中搭客水手等皆求船主斬去頭桅船主如其言見中桅仍搖搖勢將吹折不得已亦去之未幾海水湧入舟遂覆溺水手等均大聲呼救余與衆下小船逃命向岸撐上岸上居民亦來施救始得及岸雖幸離於厄然已心膽俱碎矣所喜彼處居民款待甚優地方官及商客等遺資斧於被難諸人使就和耳或倫敦各如其願時余對船主曰余之所以出外者志在遊歷耳船主曰子爲誰何故貿然航海余遂盡述以上情形船主遽變色曰緣何而我船遭此厄哉皆因汝不孝所致耳昔時若納在太息許舟中之事汝未知乎今而後雖與我千金我亦不汝伴也繼又嚴責余曰汝宜速回家以盡孝道免致上天震怒俄又慰曰年少人不慣作客汝不歸家將來必無佳處倘有意外之虞將何以報汝父乎余不聽其言因由陸至倫敦意中似不以背父命爲罪惟恐不能償余之願也第二章既至倫敦居無何趁舟往阿洲海邊一帶遊歷因囊有余資尚不至作水手以易食余欲廣攜玩具安置舟中以便往阿洲哥尼亞等處消售藉覓蠅頭商諸船主船主允之途中無事船主又授余算學航海諸藝余甚感之既抵阿洲各物消罄獲利甚厚以金砂五鎊九兩寄家藉慰父母之心此外尚余銀三百磅自思前雖遭難今獲此巨資稍可自慰及余欲回倫敦仍趁原船不意船主已去世爲之慨然既至倫敦以一百磅爲阿洲貿易之資其余二百磅存諸船主之妻因近年余所莫逆者惟船主而已其妻亦頗誠實余故託以收藏無何又結伴由水程向坎那利諸島進發一日黎明大霧船行失道爲土耳其海賊所見由舍利口出追余船奔遁賊來追趕及逼近余船諸人發炮擊之雖奮力攻擊終難取勝至午後三點鐘時賊船益近有二百余賊手持短槍向余船施放余等力卻賊率衆登舟將檣桅諸物斬去搜抄二次見無余物遂將余等擄至舍利地方摩洛許海口監禁後俱售至摩洛哥國爲奴賊首見余年少敏捷收爲己奴令管守花園或工作其家賊首有時回家令余至海口宿船中照料賊船習以爲常余時思逃遁因獨力難支不敢冒險而行然兩載之中未嘗一日忘此心也後因船壞乏資修葺無以行駛劫掠之事於是少息其時賊首在家住宿每一禮拜或二禮拜內攜余乘小艇至灘邊捕魚有黑童一時時爲賊駕舟性極敏捷能得賊首歡余手法甚巧獲魚頗多故亦喜之余與黑童後漸相投出入往來彼亦不之禁也一日清晨外出爲大霧所迷不知方向船幾流入海中賊首大懼既出險意爲如此小舟出沒海中恐遭傾覆之患因將前擄余所乘英船命匠修造之船面置一小艙能容二三臥榻並可安放椅棹糧食諸物艙前又造涼棚一所能容二人以爲施帆之地自後賊首捕魚必乘此船一日命余將船打掃並令多裝糧食及鳥槍火藥等物因明日欲與二三黑人出外遊行至晚賊首擬出探友令余與黑人此黑人爲賊首僕黑童乘此舟捕魚以供晚膳余見勢可乘忽然觸動舊志無意捕魚頗思逃往他處脫離此厄因謂黑人曰略備食物清水置諸船中余等雖不多食可備明日主人及客取用並令將貨物裝好所有黃蠟繩索各色器具及火槍子藥等物部署已畢遂往海口進發捕魚良久每有所得輒縱之去因謂黑人曰此處無能爲也須駛至遠處或有所獲亦未可知若株守此地恐徒勞無功黑人不疑余有他志遂從之前行數十裏余令黑童居後艄余僞爲曲躬捕魚狀立黑人後乘其不備起抱其腰擠之入水但彼善洇忽由水中浮起鳧泛傍舟哀求援拯余情急遽即至艙中取槍向之曰今實告汝余豈甘爲賊虜哉前屈身事賊亦不得已之舉耳今志已決斷不能受人管束亦不能再容汝也汝宜速自爲計毋誤我事況汝善此時海水平靜亟至彼岸逃生可也不然余將擊碎汝首彼無奈遂溯至海邊上岸余固知彼善洇者回視黑童依然在後余呼之曰阿喀秀蠟黑童名汝能誠實助我日後使汝成人汝若不摸面發誓守可默摩哈熟所著書之言將擲汝海中使與波臣爲伍黑童視余微笑曰我亦無辜被虜者今得離此厄與君同行雖天涯地角亦不辭也余察其無他意坦然放舟而進一路海沙撲面急轉舵向東南行此時清風蕩漾不染纖塵月影波光螢然一色胸甚舒暢行至明日下午三點鐘時余意此處南距舍利約百數十裏矣料賊人無能追趕心竊自喜惟此處未知是摩洛哥所轄抑系別國測逆水而行所轄因未見一人無從問詢將近黃昏遂泊舟止宿獸聲獰獰時入余耳未敢貿然上岸次日船中清水已罄遂往岸上取水阿喀秀蠟持甕前行顧謂余曰前路有野人來以余供彼腹君請逃生可也余曰如來我與汝共殺之何如遂上岸向溪邊汲水幸途次平靜未遇野人蹤跡乃回舟解維南行歷十余日在全浡先尼葛耳兩河之間余甚望此處有英國船來不然瓶罍已罄將餓斃正鬱郁憂思間忽聞阿喀秀蠟連聲呼曰麥思得麥思得譯言主人有船來矣余驚喜從艙中躍出見一船在哥尼亞海邊行駛細審之懸葡萄牙國旗非英船也余船極力駛上以示求救之意彼以遠鏡瞭望船亦駛近船主及水手等來迎意極殷勤詢余系何國人民何故至此衆皆操葡萄牙語西班牙語及法蘭西語殊難領會中一水手系英國蘇格蘭省人言語可通因歷道昔被海賊擄去今從舍利口逃出情形彼聞余言即扶余至伊船並運余船貨物載之俱歸第三章余在葡萄牙商船船主遇我頗厚後船赴勃臘西爾又名巴西余亦隨之途中因乏資斧將余所乘之船及黑童售與船主船價得英金八十八辦士英銀名黑童身價得六十辦士余售黑童與船主爲奴心甚不安因彼懇誠待我今不得已被余所賣爲之惻然惟求船主日後令伊自主船主允之謂彼能信復原教十年後準伊自主詢之阿喀秀蠟亦頗願意余遂交付船主事後余深悔之不數日舟至勃臘西爾余居住數年初合夥種甘蔗雖能獲利自思執業如此一身已流入下等矣若安居家中豈作此微賤之事回念父訓不覺悵然余作書寄倫敦與前船主之妻將余所存之銀以半購英國貨物寄至力士本葡萄牙京城交葡萄牙船主畀余至第二次船到勃臘西爾貨物由船主交下售竣獲利甚豐因購田地種煙葉雖較種甘蔗稍勝一籌而心爲利役幾忘初志居勃臘西爾四年交友甚廣而左近聖舍而佛圖埠經商者亦頗熟悉余時謂衆曰余前在哥尼亞處貿易知該處土人於戲玩等具極所鍾愛甚易獲利至彼處物產可販運他國者不僅金沙象牙而已兼有黑奴可販時黑奴在勃臘西爾作工者亦不少勃臘西爾開闢未久地曠人稀農事操作端賴人工故蓄奴甚衆時由阿洲購往售價甚巨一日有許多商人至余處密商思欲預備船隻往阿洲貿易延余經理其事回時販奴而歸分派諸人以償田中工作之勞因思余之至此本爲遊歷耳久居此地非計也遂欣然從之於是與諸人訂立合同一紙內雲如余不在煙園不可荒廢倘能獲利余亦須分派料理已畢於一千六百五十九年九月一號時年廿七歲登舟啓行是日適值八年前在和耳叩別膝下之日回念及此心殊歉然連日天氣清明惟甚熱向東行十二日船過赤道遽颶風大作浪卷如山舵不應手衆甚惶急內有一人發熱而死又有一人及一童因熱赴水浴身被溺焉船主因地太熱知已失道細心測算已近北緯十一度將至長經線之處矣知離阿洲甚遠急轉舵向哥尼亞及勃臘西爾俄裏諾可河等處進發俄船又滲漏不能遠行欲至西印度諸島停泊修葺而颶風又起將余船飄至野蠻之處若遽登岸勢將飽野人之腹只得任其漂流至天明忽一人大聲呼曰蘭特譯言岸也蘭特衆皆從艙中奔出見船觸淺灘水湧入舟淋漓盡致自揣必葬魚腹蓋此處是海島是大洲有無人跡俱未知也於是大副令衆人乘舳板逃險又令諸人向天禱祝以祈獲免於難衆如其言將小船極力撐上離岸不遠矣忽巨浪直湧捲入汪洋載沉載浮隨波上下此際情形不堪設想幸怒浪稍平余鼓氣向前又被浪打下如是者數次自問萬無生理必與波臣爲伍無何飄至岸邊即從石巖援上坐草中憩息自思身得保全其樂固有出諸意料外者回視諸同人均漂泊無遺影只形單彷徨彼岸不知此時駐足何地定睛細視乃荒島蒼涼杳無人跡不覺轉喜爲悲自顧溼衣未換又無飲食可充飢腹如此光景必成餓莩又手無寸鐵可衛余身天將晚恐惡獸來攫擬棲身荊棘中以度一宵旁見清水一泓略啜數口以充殘喘於是攀樹猱升蹲踞其上疲乏已甚不覺熟睡天明始醒見旭日高升光照樹際身尚無恙心竊自喜而昨夜憂思半已解散回顧余船尚兀然擱灘上爲浪所漂離岸益近余思如泗水至船尚有貨物可取以保殘命近午海水蕩漾待潮退見余處離船不滿半英裏遂放膽前行至船板繩而上水浸滿舟而貨物蘭特的音譯陸地尚在因思昨日若衆人在船守望尚可得生況船中所畜犬貓均尚無恙檢點食物尚有麵粉餅乾香酒等物余因將船板作一木排又取箱子三隻裝滿各種物件及軍器等然無櫓楫風帆不能行至彼岸躊躇良久潮已微漲因乘潮向海灣駛進灣旁有漲沙一方將木排停泊待潮退將各物運置灘上余擬於此住宿一夜取箱板等料作一小屋以避惡獸部署稍定即至鄰近山上瞭察見所居之處確係海島杳無居人僅有草木鳥獸而已次日余又泅水上船仍作一木排比前略薄並在木匠房內尋獲鋸斧等物又見各色軍器及衣服牀椅俱載至岸上自後如遇天氣清明余必至船取物凡十一日將船上諸物搬運一空於是余處爲一大棧房矣所裝貨物已足供余一世之用後因尋覓刀叉等物在抽屜內又得銀錢一堆約值三十六磅余遂笑而棄之曰阿堵物安用汝爲哉寒不可以爲衣飢不可以爲食擬擲之海中既而以布帆裹之留待異日或有用處比登岸大風又作明日視之船已不知去向矣第四章余獨居荒島欲擇一地以安余身一須地勢高燥旁有清泉可汲二須少受日光免觸瘴氣三須可避猛獸野人來攫之險四須望見海中或天命未絕有船隻經過或來拯余設想如此未知奢願可償否無何得一小平原在山坡之下前有峭壁危然高聳雖禽獸不能越而有一洞可通如曲徑然余喜其幽閒愛不忍去遂於此地搭帳爲室帳前又留隙地一片約十碼左右亦如之洞口高豎兩木出地五尺半頭作尖狀相距七寸余以粗繩縛之自下而上密密無縫內又襯之以木堅固異常雖環堵蕭然不蔽風日然藉此可隔絕野人猛獸經營斯柵數禮拜後始竣工室中無門每出必置梯從山頂而下進則移去之余在柵內工作不息日將貨物運入又搭大帳於旁上蓋帆布覆以油布以禦寒暑內有石洞長寬各丈余藉作廚又以一木作十字形立於初次至岸之處以刀鑿成數字於上雲勞卞生克羅沙於一千六百五十九年九月三十號至此以志蹤跡每日至柱上削一三角形以爲山中曆日至安息日則所削比前略大所居之處貨雖山廚廚房積而需用之物尚嫌闕如有斧一柄每出必佩之一日伐大樹一章經之營之以作棹椅諸器既而屋中規模粗備居然有家室氣象矣暇時必攜槍出獵以野鳥山羊佐食或射得野貓則寢處其皮每獲一物必察其皮肉如何不敢妄食使無礙於衛生此地多小山羊往往在荒澗覓食有一羊以槍擊之適中小腿遂攜回家縶之維之後漸馴熟雖手與之物亦敢來接後又獲一羊牽至家豢諸柵內未幾成羣至是雖不出獵而食物綽乎有余矣一日陰雲四起天將大雨余恐火藥觸電爲患因將總包分置小包藏於各處又有小袋前盛大麥爲船鼠所啖欲以此袋盛藥遂將啖余麥殼棄之帳前石下天久雨不霽不克出門數禮拜後大放晴光晨起散步庭際見所棄麥殼盡發芽矣又十余日結實纍纍與英國所產無異收成時極意留心後遺子播種所植大麥青蔥盈畝雖非藉此爲活然亦可作饅頭以充飢腹時至八月暑雨連綿身忽發冷至次日病臥在牀寒熱交作頭痛異常變爲瘧疾無醫無藥自揣必死數日內未嘗食物略飲水而已如是者數日後寒熱稍減但睏乏已甚不能攜槍出獵休養數日病又加劇奄奄一息不克支持夜得一惡夢如坐在危牆外電光一閃見一人從黑雲而下以手推地地即動若地震然忽持劍向余大聲呼喝余心中惴惴不知彼作何語遂驚醒自思如此幻景恐難久在人世平生素不信天道猶溯八年前余父時以天道示余昧然罔覺今在疾痛慘怛之中惟思彼蒼眷佑向天默禱病日告痊回思前在勃臘西爾時人言雪茄煙吸之可避瘴厲急起取煙見盒上聖經一冊展而誦之津津有味自是每日必披誦數次所有雪茄煙其味甚猛吸至一半已微醉遂抱衾而臥約睡三點余鍾及醒病若失腹已餒思欲取食次日瘧亦不至余疾雖愈軟弱無力日誦聖經以祈上天赦罪至秋室中衆物增加一日忽失所畜之貓尋覓數日未見蹤跡心甚惜之未幾率三小貓入室又獲一鸚鵡余教以語言亦甚領悟兼能鳴他鳥聲從此樂意相關無愁寂寞矣平居無事以樹皮編籃又以泥土燒成釜鋁諸器家中日用之物一應俱備雖孑然獨處而貓狗鸚鵡等日侍左右優遊自得若有天倫之樂矣第五章光陰忽忽轉瞬間已數年矣從未見帆影人跡心殊悶悶幸所需之物無一不備尚堪自適余思天之愛人必能濟人於危急之時所謂窮窘乃百計之父母者非耶余之居此無一人相助而悉心研究始得製成各物雖粗劣不甚雅觀而頗合於用茲將余所製造者略記於下余以羊皮製冠一具狀尖且高後形拖長俾烈日猛雨不致透入頸內因此地淫雨爲患故作此以蔽之又製衣一襲亦以羊皮爲之如蓑衣然復以羊皮製牛頭褲一件皮帶二條其一稍粗時圍腰間可以掛鐵鈀小斧其一稍細掛左肩上系二袋內裝藥彈背縛大籃肩荷洋槍手持羊皮傘遮日鞋襪皆未備制成一物如瓦形可覆足背難以名狀取其蔽足而已所制諸物其狀皆醜服之幾如野人又將余須修短如牛山濯濯田脣帶回人八字假須以壯威猛此須前在舍利見土耳其人用之黑人則未之見也形狀可怪如在英境必令人牛山濯濯形容寸草不生的荒山濯濯光禿無草木的樣子語出孟子告子上牛山之木嘗美矣以其郊於大國也斧斤伐之可以爲美乎是其縣以若彼濯濯望而生怖此余近日情形也所最奇者曾歷一奇境可長平生識見一日逡巡島上撫景流連賞玩不置行及遠處至沙灘上見足印迷離余深訝之佇立良久因思此處豈亦有居人耶既凝聽之復回顧之一無所聞亦無所見於是登高遠望往來沙畔數次仍未遇一人僅此足印而已余疑信參半恐誤認復往視之知系足印確實無疑視余足略小心懼甚急回家中自後時置於心不能遽釋每見樹影及己足印亦驚疑不止幾有草木皆兵之概是夜臥不安席細思此印是人耶是鬼耶抑別物耶如以爲人余居此已久何以並未一遇豈近日有船載之來乎如以爲鬼則此地獨居寡偶或來祟余余之命懸於彼矣如以爲別物而其跡頗似人跡或野人出而尋食亦未可知再三凝思兇多吉少終宵轉輾未得其理明日至島眺望見對面時現火光始知彼處必系大洲前所見之跡其爲野人無疑余因取空心樹縛爲船形如澳洲野人所乘者每日乘此沿海行駛至足印處察其形跡如是者月余仍無所見一日晨起持聖經禱告開捲雲如天賜汝以福則汝一切作爲必能隨吾所欲讀畢心甚泰然所思諸事盡置度外惟時恐野人來攫將各處要地削木爲柵上覆以竹枝樹葉等物務使無隙可乘每處放羊六七隻以爲如野人來擾此處若失尚有他處可住經營數禮拜各柵復欲擇要處更造一柵因至山頂探望忽見海邊皆竣工隱約有紅光相距甚遠不能指定何物細細凝視莫能窺見苦無遠鏡可測自誓此後出門必攜遠鏡以便瞭望遂循山而下至紅光處見屍骨累累一脛一肘零星拋散心甚慘惻旁有薪火尚未燃燼又有一物如火釜因思此處必有野蠻殺人爲食一念及此驚惶無狀立即上山奔回家中流涕不止惟默禱蒼天不令來食余體而已第六章余自見屍骨以後約年余不敢出門終歲在家默坐雖打釘斫柴亦不敢哄山然高聲手槍不敢時時施放惟恐爲野人所聞又恐炊煙爲彼所見心益惴惴屢欲移居苦無佳處忽思燒木爲炊多煙使彼易見不如炭火無煙一日往深林燒炭斬去樹木尋得一穴在大石下余喜不自禁遂將荊棘鋤盡入內觀望見洞口甚黑內有二睛閃閃如明星懼而出不知何獸疑爲鬼驚駭欲絕既而自言曰何不達至此耶如畏鬼斷不能獨居荒島至二十年之久其中究系何物余必探之因持火把放膽前行不過三步忽又中止心甚戰戰趦趄不前忽聞大聲如病人嘆息既又作斷續之聲似語未全而遽止者後長嘆一聲音動山谷余心懼甚匍匐而出毛髮悚然汗流浹背少憇片時此心始定自思明明上天權衡有主余既以天道爲依歸必不至無辜被害復將火把提高而入見牡羊臥地病已垂危僅能呼吸余立視之思牽之使趄不前想前進又不敢前進形容疑懼不決猶豫觀望超趄又作越趄出然已不能行動只得留在洞內聽其自斃彼見余至懼甚幾若以余爲野人者余周圍四視見洞僅十二方尺形甚參差左近又有一洞口甚低不能直行今日爲時已晚姑俟明日攜余所制之燭再來探望知必有異景也及明日攜燭及火絨前往至洞遂扳援而進約行十碼洞忽寬敞高二十尺許復行數十步豁然開朗光輝燦爛萬象皆春自余居此島以來未見有若斯之景象者且手中燭光爲石壁所映忽變出千百枝此中幻景不足爲外人道也余幾疑此壁系鑽石寶石及金銀所成然終不知其爲何物此洞外面黑暗不見天日內似沙石鋪成無潮淫瘴之氣毒蛇猛獸皆無慮也適合余意因將洋槍子藥等物藏之視之如軍械庫次日牡羊已死余恐染疫氣遂牽至洞外掘土埋之第七章余居此已二十三年矣水土甚合惟時恐野人所害甚願一生安逸如山羊之安斃洞中心亦足矣余所畜鸚鵡已二十余年能言數國言語日侍左右相對閒談雍雍熙熙藉慰寂寞前帶來之犬頗有忠愛之情不圖相隨十六年而斃惟貓生長蕃息心甚厭之不得已擊死數頭割而烹之然彼亦有知識見余兇狠相率逃去僅留馴熟數頭而已自後凡生小貓即溺死之此外又有山羊一羣或寢或訛優遊自適對此景象頗不以獨居爲憂時值十二月因該處地當赤道天氣酷熱雖嚴冬亦如盛夏一日鸚鵡喚余出外遊行以舒胸襟早起見晨星寥落東方微明野色蒼茫浩無涯際海邊忽現紅光離余處不遠心懼甚凝思良久疑有野人來割余麥彼知系人種必來攫余癡立二點鐘之久心益忐忑遂置梯登石巖上望之不甚了了又以梯拾級而上至山頂在高處用遠鏡窺之見海邊泊有二小艇紅訛通吡行動移動詩經小雅無羊或降於阿或飲於池光處隱約有野蠻八九人裸體團坐火旁余意彼等必殺人飲酒爲樂移時潮退彼等急乘小艇往西而去余即下山至彼處觀之見地上屍革一具骨肉模糊腥氣流燻慘不忍睹惴惴而歸數月之間連遇二次驚駭之狀有不可以筆述者於是日攜遠鏡向海窺之以察動靜一日復見小艇五十余只泊海邊船上之人諒已上岸因被林木所遮不能窺見遂復至山頂以遠鏡窺之火光焰焰熱氣蒸蒸有野蠻三十余人口唱蠻歌在旁跳舞凝視之下見衆於船上拖出二黑人形甚鷇鰊似將殺而食之不一時果殺一人投諸釜中又一人見彼被殺即躍起向海邊狂奔望余處而來此時余心爲伊憂者久之恐衆人追及衆寡不敵難以逃生後僅見三人來追余亦稍爲伊慰思彼若能放膽前行一點鐘必不能追及無何至一小溪黑人躍水而過回視追者只有二人余此時欲設法相救因向天禱曰上帝有靈其佑余救此無告之窮民遂急由山頂奔下向海邊直趨黑人見余至瞠目呆立癡若木雞以目視余又視追者驚惶無定不知所從余揮手而上將前追者以槍柄痛擊驚而路即以槍尖刺之後追者見余擊斃同伴怒甚欲張弓射余余急放槍擊之即斃黑人聞余放槍見追伊均被余所殺似感余救命之恩余即作喜容招手使來彼見余藹然可親即趨而前伏地以口啜余足似發誓願終身作余奴僕未幾所刺之野人忽然坐起向黑人怒視此時余欲使彼殺之因言語不通以手代言觸恐懼顫抖的樣子作殺人狀即授之劍黑人持劍至野人處斫其頭向余以手作狀似謂不埋二屍恐爲後追者所見余會意令彼掘地約一刻時將二屍掩埋遂攜黑人回山因彼初至不能測其性情故不令至帳內使先至洞中即食以饅頭清水並與葡萄乾一串復以稻草及洋氈爲伊寢處伊閒疲已極安枕而睡細視之其人極文雅身體既長且壯楚楚可觀年約二十余歲容色溫婉似非兇惡與歐洲人無異髮長黑不拳如羊毛脣薄而齒白膚微黃非黑如勃臘西爾人者雖目前未知底蘊而人尚可親既醒即至余處作狀多端似感激拜謝者余即與之同往海邊探野人蹤跡其黨已散未遇一人欲將黑人警戒一番教以不可爲一切惡事及食人諸事無如言語不通只得微示以意謂汝日後如作此等事將汝立即格殺彼似會意攜歸同入帳中取衣衣之名之曰勿賴代西人謂禮拜五謂勿賴代因伊系禮拜五至故以勿賴代名之令伊謂余爲麥思得譯言主人又教以英語如鹹史譯言是也拿譯言非也之類彼土語雖清越余不能解因余聞此種聲音僅伊一人從前並未聽過自此余多一同伴矣半載之內勿賴代學語甚敏凡日用器具之名彼已俱解爲人誠實可喜待余亦極忠心故甚愛之後與勿賴代探看對岸大地知亦海島聞此島系即研用刀斧等砍或削剔林達尼島在南美洲水源不一景象頻嘉余所居之島發源在俄裏諾可河積沙而成勿賴代詣余曰彼處土人自相開釁幾成一大戰場矣得勝者時取俘囚殺而食之以逞兇狠習以爲常余因勿賴代性雖馴熟惜無學問於是教以文字彼亦勤習之余二人同居二年彼此相依此間之人當無有若余與彼之相得也日裂第八章一日余有他事令勿賴代至海邊捕甲魚因此魚之肉與蛋爲極等美味故一禮拜內必往捕一次勿賴代出後少頃驚奔而回形甚狼狽不能出聲大喊曰啞譯驚嚇聲麥史得啞麥史得啞沙羅譯憂也啞敗特譯言不好余曰何故如此勿賴代曰噫嘻彼等又來矣此時伊雖操英語不能脫口而出又兼驚惶萬狀出言更覺喫喫惟連聲呼曰有一二小艇有一二小艇余見伊戰兢異常身幾不能立地上又似急欲出門將彼等殺而烹之猶不足以消其恨者余於是安慰數語戒其不可造次行事即以鳥槍二枝大天鵝槍一枝斧一柄與之余手持鳥槍四支肩荷對面笑槍二枝並刀劍各一柄又將羊皮袋內裝滿藥子同至山上攜遠鏡窺測仿佛見小艇三隻野蠻二十一人囚俘三人余遂循山而下分軍器與勿賴代並授以放擊諸法向該處進發過一小溪前面有深林一座遂隱伏在內以備攻擊奈林中只有一角可以眺望不能周圍顧視乃令勿賴代往探之移時即驚回云衆皆坐火旁噬人肉取樂旁縛一白人將待烹焉余聞之怒不可遏從林中出至一高阜上離彼處約八十碼少待見人已食畢有二人立起解白人足上之縛余遂謂勿賴代曰余與汝併力開槍以救白人遲恐不及也勿賴代從之轟然一聲見彼所放之槍擊死二人傷三人余僅擊死一人傷二人而已彼等聞聲幾疑自天上飛來驚竄無路余遂與勿賴代又放一槍擊死四人受傷者甚多衆皆東竄西奔狂呼不已向之食人氣概不覺索然余以槍追趕衆皆向海邊而去乘小艇逃命勿賴代極力追上已無及矣余遂解白人之縛詢其是否葡萄牙人伊操拉丁歐洲古國語云系復原教中人但疲睏已極不能言語又不能起立余以火酒飲之並與饅頭一塊食頃少蘇余乃以對面笑槍及劍各一柄畀之又謂之曰西拿英人年長之稱余與汝少頃再談我將殺賊去也倘汝無力可在此安息片時伊受之感謝不已此時其力甚大將受傷諸人斬戮無遺其余野人各自逃去海邊尚存小艇一隻余見勿賴代登舟至船底摟一人接吻良久喜躍不已作跳舞狀笑喝蠻歌忽又流涕復拍手摸面若不知足之蹈之手之舞之者余驚訝不已往前詢之不得間少頃勿賴代以情告乃知船上所拘者非他人其父也第九章余於是喜不自勝急詢彼等如何至此始知白人系西班牙人同伴共十七人因船失事至勿賴代土人部落中土人遇之厚適該處有戰事十七人從徵以報其德後敗與勿賴代之父爲野人所俘初監禁之繼帶至此處將殺而噬之幸天命未絕爲勿賴代所見因得救出余將數人攜回家中聚談數禮拜之久既而欲令西班牙人及勿賴代之父同至伊處尋獲其余諸同伴至余處居住適田功未畢無暇出外此間既添數人余乃多種糧食多畜山羊爲各人饔飧之資田事既成乃備小艇檢束行裝向前進發勿賴代之父生長海濱熟習沙線風濤令其駕舟臨行余囑之曰如遇西班牙同伴載之俱歸不可耽誤時日致余掛懷遂別數日未見蹤跡一日晨起見勿賴代從外來喜謂余曰彼等來矣余驚喜而出手亦不持軍器時林木蓊蔚不能遠視趨至海邊見一大船泊焉離岸甚近上掛風帆作半扇形余知此非余船回至帳中謂勿賴代曰汝何冒昧至此此船未知是西班牙所乘抑野人所乘當小心探問不可造次余復攜遠鏡窺之見船系長形放錨在東南角停泊離岸約一英裏知系英國船隻余心大喜然疑信參半未知自何處駛來此時海無風浪何故飄泊至此倘果系英國船隻在此必無佳事若被野人窺見定必飽葬其腹無何船益駛近船中諸人有上岸者共十一人內三人不穿軍衣其余八人皆軍裝打扮默坐海邊後至各處探望形甚悵悵少頃八人忽不見余與勿賴代至三人處見昏迷不省人事余遂呼之曰君等請無驚怖今日與君等相見共作良朋豈非君意中所不及料哉三人聞余言驚訝而起回首見余即免冠而禮並呼爲首西人尊稱流涕而言曰君等是上帝耶抑天使耶抑人耶余曰無畏余人也英人也君等何事至此誠能告余如有患難或可作將伯之助內一人即以船上一切情形告余始知彼繫船主因船中兵丁謀作亂將不利於船主事覺欲置之死地謀亂者乃哀求船主可否保全同黨性命願投荒島以了余生船主如其請故船行至此使彼等上岸船主自思約束不嚴以致軍心散亂且行路艱難同伴寡儔不覺黯然傷心默坐作咄咄書空狀余遂極力慰勸懇其赦彼之罪使仍上船作事則途中不至寂寞倘遇患難將功贖罪不亦可乎船主乃首肯命八人回船復以職司立談良久余自道曰與勿賴代居此情形並述野人噬人之事並求船主附舟重返故鄉不至流落窮島船主允之余又勸其從速開船免致野人來攫將行見亂黨彷徨無定心尚不安其意以爲今雖遇赦恐回國仍治其罪聞余居此已二十余年竟以世外桃源觀之遂不願歸國欲留此處余苦勸良久終難省悟而船將啓行不能久待因謂之曰君等既不願歸居此亦善但余同居有西班牙人及一黑人今適外出招其同伴將來至此君等須善視之幸無苛待並寄語於彼曰余已回國不能與之同歸歉甚數年後如天假之緣余當至此處探望君等因指點余帳及軍械庫田畝柵內山羊糧食諸物一一交代遂別余登舟打扮英國教士與勿賴代同歸啓行時忘攜所制羊皮冠羊皮傘諸物及鸚鵡等並前所藏之銀錢一包以錢裹藏多年一無用處想已生銅鏽矣今不攜去未知天公將來交付誰用也余離此在一千六百八十六年十二月十四號時年五十四歲適前在舍利逃生之日居此共二十八年二月十九曰矣歲月如流爲之浩嘆此船啓程後至英國已一千六百八十七年六月十一號屈指計算余在外三十五年矣歷盡千辛萬苦今得安抵故鄉非始願所及料也第十章自離荒島後途中無事可紀至倫敦則風景懸殊大有今昔之感審視之下一若生平未經此處訪得前船主之妻尚存因時遇艱難之事處境甚窘所存之款已被用盡然人頗誠實其夫亦爲余生平第一知己如將來余境稍寬當周濟之使不失所於是回約克郡至則父母均去世自思前欲圖報將來今則已歸泉下一念及此不覺流涕滿面搶地呼天百身莫贖遂往墓上供獻花圈略展孝忱以報萬一時家中僅存姊妹二人及二侄而己余久在外衆疑爲已死及至家覿面之余幾如陌路雖鄉音未改而鬢毛已衰親友中竟無一相識者余涕泣敘別後情節相與羅酒漿慶更生一室團圞歡敘數日余欲至倫敦一行未果後船主感余救其謀反之兵保全一船性命及船上貨物又在船中一路照料諸事自船主以下莫不感激邀余一敘寒暄余至其處款待甚殷並送銀二百鎊以爲壽於是余遂不至倫敦擬將船主所貽之銀作船資趁舟至力士本探問前自舍利逃生救余之船主乃與勿賴代俱行勿賴代相隨已久余每出必攜之既至力士本見船主無恙余心甚喜彼年老不復航海其子在勃臘西爾接伊職相見之下兩不相識余自道姓名彼始恍然遂述前失事情形相睽後思念彌深伊亦時時置余於懷見余多年不歸疑已爲魚腹中物矣今見余返不覺大喜遂篝燈語舊共敘闊衷伊告余曰猶憶九年前余至勃臘西爾見種煙葉夥友均各無恙惟與君訂立合同經理此事之二人皆物故彼等以君遭風殞命將君名下贏余之資代買國債票余亦不料君尚在世間亦將股資三分之一歸家三分之二充聖奧加士廷善堂公款以濟西印度窮黎倘至該處索還是款仍可返璧惟每年利息須充公款又謂余曰管理國家利息及善堂利息者皆極鄭重每年俱有細賬交君衆夥友可向渠等取閱園中股份每年進出諸款亦有細賬可詢余聞獲利甚巨喜不自勝非意中所及料居無何接該處夥友來信內雲自主人去後事事照合同辦理園中諸產已值五千余磅地租每年約值一千余磅余深喜夥友如此誠實自幸得人因將余贏之資首報葡萄牙船主之恩彼拯余於患難之中待余始終如一未嘗稍異又思前船主之妻今已失依因託力士本商人寄書至倫敦並贈銀一百磅以作養老之資書內云請汝不必憂慮如余在一日必盡一日之心以報前德又二姊妹處亦各寄銀一百磅彼等雖不恃此而境遇亦未見大佳一已作寡一雖有夫伉儷不諧亦不甚得意余決意居住倫敦克享天年思欲將勃臘西爾產業一例售去以後坐老家中不復作出門想矣第十一章凡人作事立志不堅後必改變至晚年爲尤甚余雖時思自力士本返倫敦而心輒狐疑不止恐船上又遇不測之禍余身終不能歸故國矣心頗轉輾適有二舟至倫敦先寄貨物少許以試海道平安與否後果不出所料聞一船爲兒竭蘭海盜擄去一船至英國套排地方失事人盡遭覆僅三人生還而已余聞之驚訝不已即至船主處告其故船主勸余由陸路啓行自力士本過西班牙至法蘭西之開來西地方僅渡一多法海峽即至倫敦海面淺近一葦可航絕無風濤之險余不以爲意似不願行此道而適逢其會遇一英人因其子經商力士本至此遊玩今欲返倫敦願與余同行復有英國二商人及年幼二葡萄牙人慾赴巴黎法京於是同伴六人頗不寂寞彼等又有隨役五人余僕勿賴代之外又獲一英國水手亦願隨行衆皆未見歐洲旱地風景思欲一擴眼界以長見聞余等即別船主自力士本乘馬起行各帶軍器似一小隊馬兵彼等待余甚恭因余年最長遂尊余爲隊長行數日至馬德力西班牙京城本欲小憩數日瞻仰該國風俗及各處勝景無如殘年已近須趕緊就道遂於十月中離馬德力啓行至納惟米邊界處聞大雪降法蘭西界遍地瀰漫行路者莫辨方向皆回至扳魄羅你城居住以待雪融後余等至該處知所聞果屬不虛余向居熱地慣以單衣過冬今遇嚴風瑟瑟自魄尼士吹下手足皆僵勿賴代更驚惶無措伊生長熱帶從未遇如此嚴寒余等亦在扳魄羅你城淹留數日但見花飛六出紛紛亂撲滕六君不知何時返旆該處居民皆雲冬令已近行路更難如欲前進必活埋雪中居此共十一日仍未見天霽余擬走旁路在方太阿羆海口趁舟至法蘭西鮑特葛四海灣平夷可渡躊躇未定有法蘭西人至此問之亦從此路來彼等獲一鄉導走蘭舊鐸禿小路途中經過一山並未被雪阻止雖遍地皆雪然凝結堅硬人馬經過並無傾跌之虞余等聞信之下即將法人所招之鄉導懇其領余等過此山彼雲該處大雪滿山豺狼時出覓食兇狠悍猛爲患非淺走此路甚非易易必須多備軍器余告以不煩君慮吾等火軍充足諒無大礙彼即首肯即日束裝向此道進發適有十二人亦欲過去爲雪所阻淹留扳魄羅你城願結伴同行遂於十一月十五號起程同伴比前更多按轡向馬德力進發行二十裏過一山遂向左邊由別道而行山形峭峻羊腸鳥道險阻異常跬步間峰迴路轉景致極佳但寒風侵骨玉樓粟起耐冷前行尚未爲雪所阻行數裏隱約見一市肆詢諸鄉導知一爲蘭舊鐸禿省一爲該四康南省修竹茂林蔥蔥一色頗有春景但須過盡崎嶇小路始可至伊處也第十二章余等循山而下未幾至法蘭西界時已黃昏積雪未融寒氣逼人鄉導領余等經過一狹地忽雪窟中驟出豺狼三頭二驟逼其身一撲其馬後倉猝間不能施槍攻擊大驚無措狂聲疾呼余令勿賴代追上探問勿賴代遂鞭馬疾馳余等知有不測亦策馬向前施救既至見勿賴代勇往直前持槍向豺狼頭上猛擊其一負痛而逃馬一頭見之亦驚逸余膽爲之碎回視同伴鹹惴惴焉後僅聞勿賴代施槍之聲與路旁豺狼狂嗥之聲相應見鄉導受傷甚重腕中膝上均被咬傷行將墜馬矣幸勿賴代來救得免於難出險後路徑稍闊林木清疏不似前此之險阻勿賴代即扶鄉導自馬而下因彼身受重創不能支持俄頃見一大熊從深林而出其兇狠之狀爲余生平所未及見熊之爲物呆鈍異常不若豺狼之輕捷故難與人爲敵雖飢餒已甚亦不能覓人而食與人相遇人若避道前行彼即帖耳而過未嘗公然害人倘投石施槍彼即發性必欲得而甘心勿賴代見之顧余等而言曰久不與若輩戲矣願暫離此處將與彼拉手爲禮以博主人一笑余深訝之如此蠢獸豈能與之相戲倘攖彼之怒必葬其腹何必爲冒險之事勿賴代曰吾國人民慣爲熊戲彼必不余噬也主人等在此略待以觀余技如何遂下馬探手袋中取出薄底鞋換去靴子將馬交與英國水手持槍徒步如風而去熊行步甚遲勿賴代既近呼之曰唉余與汝共語熊亦不之應伊遂拾石投之適中其首熊未受傷昧然罔覺余等見其身體堅固雖以極重之物推其身上彼亦安然無恙少頃熊知勿賴代之戲彼乃大步向伊後追趕飛奔之疾雖馬亦不足以喻之勿賴代逃往余處似欲求余等相助衆皆備槍欲擊之余深惡其無識領此物至余處未免受禍豈知勿賴代行走自若不似余等之危急忽然向左邊行棄槍地上至一大橡樹猱升而上熊亦至以鼻嗅槍即棄之亦猱升而上不料蠢爾之物竟輕捷如貓余等走近視之見勿賴代立在枝上離熊僅數尺熊隨之枝重垂下勿賴代謂衆曰君等快看余將教彼作跳舞諸戲遂在枝頭踴躍搖搖若楊柳臨風熊亦以兩爪掛枝上簸揚不已後熊瞻顧良久若自知不能下者神情恍惚急迫異常余等皆大笑不止腹爲之痛勿賴代立定謂熊曰汝少走遠可乎熊似會意稍遠之俄而勿賴代喜跳自如熊扳樹而立余等見勢可乘將施槍遠擊勿賴代忽呼曰請少待片刻戲尚未畢勿賴代又跳躍數次熊仍扳樹張目怒視衆皆驚詫不知彼如何收場細猜之似欲將熊搖下無如熊狡猾異常若已稔勿賴代之意以巨爪緊扳大枝立身甚穩勿賴代見無隙可乘遂言曰好好汝不遠走我將去矣無意再與汝玩汝無至余處余亦不至汝處遂將小枝扳下及枝垂地身立地上持槍而逝熊見彼去後即從巨枝而下步步留心恐身傾跌爲人所算及至樹根頭即向上以爪扳樹將至地勿賴代見勢可乘持槍向耳上痛擊遂斃回視余等笑而言曰吾國中殺熊慣以長槍從未有以火槍者此系吾之長技故戲弄之復行九裏許聞大熊怒吼奔走之聲不絕於耳余等皆惴惴鄉導受創甚重擬擇一要地以便安歇約行一點余鍾至一處遂止宿見該處人民持槍固守若將有戰事者余等急詢之知此熊狼爲患偶不經心即被噬死故日夜防守以保村落性命至明日鄉導者病益劇四肢傷處腫脹異常藥石無靈不能遠行余等令伊留此養痾乃另僱鄉導至吐魯士此處天氣溫和風景秀美余在馬上賞玩不已又無積雪惡獸之患騎經之處平坦易行既至吐魯士將前所遇諸事告之該處土人據云法蘭西境內諸地從未有若彼處之險者彼鄉導竟於大雪之際領君輩出險實非易事君等不葬獸腹幸矣余思當日若野獸一二百頭成隊而來余等將何法御之此後不欲再經此山海中雖有風濤之患然亦不至如此之險不數日過法蘭西途中並無奇異之事洎至巴黎睹街市宏麗人物繁華四方商賈輻輳相集然不能與倫敦埒余等復至開來四渡多法海峽及登岸適正月十四號余等自馬德力至此屈指計之已三月矣第十三章余將勃臘西爾產業售去所得之資盡可度日思欲安居倫敦以終天年然內助乏人終非善策撫影自悲無聊之極後日方長將如何破余沈寂乎言念及此心殊悶悶家中經紀皆船主之妻因余送銀與彼感余不已故時至余家料理一切以報余德心甚感之所有珍貴之物皆由彼經理雖彼始終如一誠實可靠然男女有別心終歉然彼有時至余處見余不樂來相勸勉余甚德之明年余令二侄回家藉慰寂寞因教之讀及一切技藝其一已能自食其力余遂教以禮貌使爲有禮之人其一極聰明年雖幼有膽力能冒險因使之習航海之事家中雖有二侄及船主之妻時相過從然入室無人悲與獨旦不得已遂娶室余妻有順德魚水極諧生三子相聚已久向之憤無聊者至此無不如願矣乃在備特覆郡稍置田畝力田耕作如在島時無異妻亦儉治家有方所作諸事井井有條夫倡婦隨樂何如之余妻且有智慧能縛余遊蕩之心雖父母之訓誡師友之箴規不若也操作之暇談論世故悉如余意伉儷之篤無過於此不圖相聚七載中道分飛膝下雛兒尚未成立蒼蒼者天何不使玉鏡常圓耶彌留之際悲怛幾絕此後獨居寡偶幾如作客勃臘西爾無異家中諸事一若舟之無舵皆不如意老境漸至抑鬱自悲思欲遍行天下以抒胸襟於是又作遊歷之想昔時田園之樂付諸流水攜僕重往倫敦既至一無所事終日彷徨形容枯槁衆皆呼余爲廢物余聞之憤甚思欲作一番事業以塞衆人之口居無何余猶子自外歸即前令操航海業者現已升至船主因余在此特來省余謂余曰有商客數人結一公司欲由勃臘西爾至支那私販以圖厚利叔如有意同行可順道至前居島中探望衆人余數日前適念及此今聞其言甚合余意自妻亡後凡心中煩慮除船主之妻外無人能解彼聞余又將航海極力勸阻大致謂余年已老當安居家中不可出門且三子俱幼尚須撫育何必自蹈危險但余志已決萬難阻止因謂之曰人各有志雖天亦不能強余居家也彼知余不可勸遂爲余檢束行裝余料理家務已畢乃持書一紙內開所有產業及三子讀書課程付與船主之妻懇伊將書中之言辦理伊亦首肯另付三子養生及酬勞之費並謂如余生還將來相見有日再厚報也第十四章余侄訂余於一千六百九十五年啓行時年六十七歲余與勿賴代於正月八號登舟攜帶各種有用貨物如衣服木料及家用之物並攜洋槍百余枝子藥等靡不具備可爲新地指荒島數年用度並攜木匠二名鐵匠一名又有一銅匠能作各種器具並一成衣匠又攜豬數十頭母牛二頭小牛數十頭思欲至該處興工爲衆居人民之用所過之處一路遇事極多有一船遭火災往救數人而歸有一船爲石所撞擱淺海中糧食俱盡衆將成餓莩內有聖弗蘭昔四會教士派往新地傳道勸化叛兵亦將餓死一一救出駛至緯線十九度二十三分處離新地不遠尋覓良久羣島環列因無標記不知何處是前所居者至四月十號始得將船泊大河邊余令勿賴代立艙上四圍周視細心窺測舊跡模糊定睛久之忽勿賴代拍手呼曰得之矣定在該處手舞足蹈狂跳不已余慎防之恐其失足墮海中未幾勿賴代轉喜爲悲流涕滿面余猜其意似忽憶其父觸發孝思因慰之曰汝欲尋獲而父相見有時矣伊搖首不語應之曰否否斷不能再見父矣彼春秋高未必尚在人世余此時深不以爲然未得確耗何以知其父之必死然視其憂戚之狀惶急萬分雖鐵石人亦爲之流涕待上岸至該處伊父果然無恙相見之下宛同隔世欣喜之情有不可以言語形容者勿賴代至舟中取物饋其父依依膝下共敘離衷余見之頓觸舊志猶憶還鄉之日雙親已逝骨肉永離反不如勿賴代之尚能聚首也悲哉既而西班牙人亦至聚談良久自離島以來情形均已聞悉知前叛徒時時侵陵西班牙人各不相下甚形冰炭後西班牙人怒甚率同伴固守帳內與叛徒戰勝之乃服喀力比海野人時來滋擾衆同心抵禦無懈可擊厥後叛徒等至大地尋獲男七人女五人而歸以男爲奴以女爲妻至此已生子二十余人在島嬉戲不似從前之寂寞矣余等居二十余日乃行以所攜諸物及衆工人饋之並云余等將來勃臘西爾歸時再攜有用之物來並爲多買女人以妻壯者數年之後瓜綿衍定卜熙來攘往矣遂別此島而去行三日途遇盜艇無數約有野人三十余人來圍余舟余等因欲趕路故不與多事只施空槍保護余船而已無如盜艇愈駛愈近余潛視之見內有數人即在島殺人爲食者因飭水手謹慎防備並令將炮裝好但不知彼等來意未敢貿然施放勿賴代生長此處能知此處土音令立艙面詢彼等何意忽盜艇內有六人裸體而出與勿賴代言余不能解但聞勿賴代大聲曰彼等放箭語未畢流矢射入船中已三百余枝勿賴代中箭而亡余見之即令放炮向盜船攻擊船中四炮齊開彼等從未聞如此之聲驚竄無措余心悼勿賴代雖將野人一網打盡亦不能消此恨無何羣盜聞聲逃命東奔西竄杳無蹤跡乃將勿賴代屍盛險置諸海中西例凡人死船上其屍必擲海中免染疫氣衆皆恭敬行禮余令放炮十二門以致敬鳴呼勿賴代相隨已久今不幸中箭而亡與余俱出不與余俱歸矣雖彼在奴僕之列而能事親孝待王忠人頗憨直不可多得也余每一念之輒爲之流涕不止第十五章自遭此險至勃臘西爾途次平靜抵埠後余爲島中諸事經營數日婦女六畜及一切物件均已完備舟送至島中余侄之船不日將赴東印度及支那余知該處無事頗不願道途僕僕譬如人皆有自主之權無論至何處均可自適乃反自投巴力門議院而監禁之不亦左乎是以甚願此船由勃臘西爾回英國再經該島在島整頓一番使島中諸務興盛爲英國外府余得擬可倫布之列亦不愧爲開創之人無如人之所願天必阻之一若造物所付有人力所不能挽回者余明知印度無事何以竟登舟而去從勃臘西爾啓行後由大西洋過好望角在阿洲至馬達葛士加又遭不測之事船既泊水手等皆上岸遊行內有一人調戲本地婦人致召衆怒爲土人殺斃梟首樹上衆水手見殺其同伴怒不可遏有名湯姆全弗來者率衆上岸至該處村落放火逢人即殺幾與野蠻無異直至田廬居民盡付一炬始負氣而歸余甚非之衆皆不服余因謂之曰汝等如此無禮若此處居民殺死湯姆全弗來亦不爲過前此水手見殺因調戲婦人而致該婦並非不貞之女彼至此處不過與一老婦攜牛乳蔬菜來余船消售並無不合於理汝同伴凌辱之禍由自取今至其村落殺斃無辜人民並焚燒房屋此等作爲形同盜賊雖目前報應未必昭然究之天理難容余恐海中將起風波使汝等受大災莫謂頭上無青天也奈彼等不可理喻聞余語皆大怒謂余曰以後不準再提此事始能容汝居舟中否則將不汝顧也自此而後余在船幾與搭客無異凡有呼喚衆皆置之不理自思余亦主人彼等何故視余若此豈知又有甚者船抵孟加拉印度省城放錨停泊余遂與船上管貨者上岸此回船途中遇一水手怒目向余曰今後汝不能再至船矣衆水手均已吩咐無人可保汝上船余聞之驚訝不已即告知管貨者並懇其至船上示知余侄去未幾余侄至愁容滿面謂余曰叔上岸未久船中水手炮手木匠及管事者至余處滋擾勢甚洶洶安慰良久終不能解彼等俱曰若不將船駛開再容汝叔登舟余等必離汝而去侄猶豫未決彼等皆向頭桅聚而言曰去去侄急止之尚未安靜余此時見余侄事在兩難自思若余上船此船不能行駛留在此處亦屬無益因囑侄將余貨物送至岸上若多與我銀錢余可由別道而歸侄默坐良久計無他出獨自上船而去衆知余不至船乃肯在船作事余遂默記歸國路徑此地離英已三千利搿矣每三英裏爲利搿較前所居之島益遠若由陸路而行須先經蒙古界及蘇拉特渡海由波斯灣至巴素拉上岸過阿拉比阿沙漠及哈裏比與四監特倫又渡海至意大利由法蘭西返國或待英國船隻在蘇門苔臘阿慶埠往來孟加拉國者亦可趁但余與印度諸公司素不相交並無伊等執照如何行船默計久之余侄令二人與余同銀錢辭余開船伴一系僕人一爲前船上銀庫大寫又送上許多貨物余在孟加拉寓居英婦所開旅店內居住商客甚多有法蘭西數人意大利二人英國一人居此九月進退維谷思欲返家不敢就道一日同寓英人至余處謂余遂默記歸國路徑此地離英已三千利搿矣每三英裏爲利搿較前所居之島益遠若由陸路而行須先經蒙古界及蘇拉特渡海由波斯灣至巴素拉上岸過阿拉比阿沙漠及哈裏比與四監特倫又渡海至意大利由法蘭西返國或待英國船隻在蘇門苔臘阿慶埠往來孟加拉國者亦可趁但余與印度諸公司素不相交並無伊等執照如何行船默計久之余侄令二人與余同伴一系僕人一爲前船上銀庫大寫又送上許多貨物銀錢辭余開船余在孟加拉寓居英婦所開旅店內居住商客甚多有法蘭西數人意大利二人英國一人居此九月進退維谷思欲返家不敢就道一日同寓英人至余處謂余曰同鄉人此處有一事可爲在君果出意外而余思之久矣鄰近有一大國名支那人民繁衍貨物山積如至彼處貿易可獲厚利倘君出銀千磅余亦出千磅合租一船君爲船主余作商客駛至支那何如天下事皆可爲我與君何必死守此土耶余聞之然其言意中不在經商獲利不過藉此遊歷耳支那系亞洲大國不可不至銀兩匯齊後售得一船但英國水手未易招集乃用印度土人惟大副及管船者並一炮手皆爲英人木匠及管頭桅三人爲荷蘭人又得西印度數人充作水手人已齊集擬即擇日啓行第十六章余自於同鄉英人合租一船經商數月獲利甚豐初次自孟加拉至蘇門苔臘又自蘇門苔臘至暹羅而還第二次由孟加拉至曼尼來呂宋京城第三次由麻六甲海至堪罷代角及凍昆沿支那而行至緯線三十度處遇一葡萄牙人年已老向爲領港者至余船謀業余等留之彼悉各國言語令作舌人在支那一帶頗獲厚利後欲結伴自旱道至俄羅斯將船售去乃詢葡萄牙人可否同余等過亞洲由支那至白海折回過木司寇俄羅斯京城從窩耳葛河阿土特拉刊遊歷一周沿途盤費均歸余等承認後再當以厚利酬君因彼能操俄語故欲挈之同行也葡萄牙人聞之甚喜願隨余遊遍天下約四月衆商客皆結隊來聚乃即啓行順道至南京遊歷遂購買項上花緞九十匹絲綢二百余匹光彩燦爛間有金繡者又買生絲茶葉各色布匹復有駱駝三頭負帶豆蔻丁香等以上諸物系支那土產此外惟駱駝與馬二十六匹皆余等奴僕所乘商旅愈聚愈衆約四百余人內有一百二十人軍裝打扮以防韃靼來攻復有六十余人系木司寇商客余同伴中有蘇格蘭五人皆老於行旅才力過人每日臨行分派數人輪流部勒一切故所僱支那鄉導俱呼余等爲總理支那民居比櫛城市繁華田疇沃衍車馬駱驛余等所經之處市上皆羅列磁器求售光輝奪目細莫與倫葡萄牙人謂余曰此處產一奇物自支那以外別國從未見過余急詢之據云有富人住宅一所皆磁器造成美麗莫比內可容三十人後余至其處見果如所言四面屋角及外面圍牆皆以磁爲之白底藍花清淨可喜牆壁砌磁器瓦片顏色極美上繪山水人物莫不畢肖兼有描金者地板天花板無一不是磁造並屋頂瓦片亦磁料燒成光潔若玻璃修飾整潔高聳青雲余等睇盼久之遂居住數日而去考磁器一物爲支那貴品彼處人民皆誇讚之余等亦稱賞不已有一土人向余等言曰君以此屋爲奇物乎然在敝國猶未足爲奇也昔有一磁工製成一船帆櫓舵楫之屬無一非磁內可容五十人後駛至日本余知其謊語不與深辯但笑而不答第十七章復行二日余至長城此城系欲蔽韃靼而築形勢險要跨山依水大莫與京據云長一千英裏然以支那邊界長短計之僅五百余英裏因曲折綿亙繞道而過故長至一千英裏高約四法晨一法晨計中國四尺八寸閣比高數倍佔地甚多余等仁視良久見往來行旅不絕於道鄉導者讚美此城系天下第一奇物第一工程若以爲余等見此必驚奇不已者余因謂之曰此果可以作屏藩足令韃靼不致入內矣鄉導者不喻余意驚問之葡萄牙人從旁笑謂余曰君言過矣支那人聞之以此城爲可御韃靼豈不可以御我乎宜易一辭以應之曰美哉此城足蔽韃靼矣然恐不能御他人也余答之曰君言誠然然亦誤會余意余所謂足蔽韃靼者以韃靼人長於弓矢以此蔽之而有余若他人以火炮來攻此城烏足以御之吾恐不十日將盡行決裂如沙土之飛揚矣鄉導者必欲知余言及葡萄牙人言固問之余乃使葡萄牙人操支那語以告彼等聞之似有不豫色者出關後即辭余等而去自彼聞余言後所經之處皆默默不語余始知支那人之柔懦無用不能自強也行至迤北之處土地荒蕪戶口甚稀因韃靼時來搶劫故民皆築堡而居途中見遠處沙土大起韃靼成羣而來余令衆人不可散漫須彼此相顧以防來攻既近觀其行軍毫無紀律彼此相見之下來延余等往獵同伴中十六人赴焉至圍場余等皆大笑不止彼所獵者僅羊而已場內畜羊五十頭使聚一處衆人竭力狂追羊即驚竄衆以箭射之余等正與韃靼逐羊忽見遠處一隊約四十人相率而至未知是否亦來獵者彼見余等驚駭之至即吹畫角其聲令人厭聞約十分鐘後愈聚愈衆與我相離僅裏許蘇格蘭人令衆人無往與獵排成隊伍四處分布列陣以待彼見之遂拍馬而來衆皆迎之相去不遠見彼等隊伍比余尤衆惟毫無次序張弓亂射幸箭力不遠兼無準率不能命中余等遂駐足將槍裝好向彼攻擊或躬冒矢石抽刀往剌衆皆各自逃生相率而去數分鐘後已驚竄無遺矣是役也雖未死傷一人但途中遇此不幸之事心殊不樂射獵者亦聞聲遠遁場內之羊均爲余等所得余等在該處約行一月余遇無數村堡均系支那管迤北轄一日余往堡中售駱駝一頭牽至中途忽韃靼三騎將駱駝劫去余因無軍器不能與敵身被擊倒旁有葡萄牙人倉猝間不及防備後放槍攻擊殺斃一人二騎皆逸遂奪回駱駝事爲支那官長所知令部兵五百名保護余等一路安然無事將近俄羅斯界部兵乃回衆感其德以一百康印酬之康印英國銀名凡五先令爲一康印第十八章此地雖系俄羅斯屬地然離麥斯可未古俄羅斯名本境約有二千余英裏行多日經過無數大河及沙漠二處一處竟行十六日之久遍地沙土杳無行人如遇大風沙土飛揚多有掩沒而斃者余等幸未遇之至四月十三號始至阿求納爲俄羅斯第一屯兵之處阿求納之河西商客貿易頗爲繁盛東距支那海一萬二千英裏西距波羅的海約二千英裏南距英蘭岔約三千余英裏距印度海及波斯海皆五千余英裏北距北冰洋約八百英裏余等過阿求納所經之處途中頗安因俄羅斯官兵待余等甚厚隨處保護無意外之事此地居民俱拜偶像兼奉日月星辰爲神其風俗之陋幾與野人無異惟不食人而已余等溯阿求納河而上至挪實回其城爲韃靼與俄羅斯通商之處此處有一曠地沙磧紛霏共行二十日過一村落余將入內採訪風俗詢伊等如何謀生無如該處民人兇狠異常崇信邪神名鏗契神格是日適逢大祭之期見所奉之神以枯木雕成形甚獠惡身披羊皮衣服毛向外面項下掛木珠一串頭戴韃靼冠上突二角身高八尺像無手足皆塑立村首見十六七土人俯伏像前聲息俱無近視之依然不動疑皆爲木所雕成者待余直逼其身衆皆驚起大呼而逸幾如羣犬狂嗥亂竄而去彼等心滋不悅若一段佳事被余等撞壞者復行數步見一草寮其門系牛羊皮製成有僧三人佇立門首手執長刀屋內有死羊三頭死牛一頭始知十七人來祭木偶祭畢將禮物贈僧耳余於是不覺大怒以該民如此愚昧拜跪妖物無理之至遂拍馬至木偶處揮劍斬之將像冠劈爲兩段隨余者又將其身羊皮服扯破紛紛作蝴蝶飛村民見之大聲疾呼步履之聲與呼喊之聲不絕於耳聚衆二百余人手持弓矢出追余恐衆寡不敵不與之校且像已斬毀吾事已了即奔出村外彼等見余去已遠亦不復追余乃往堡中投宿此處離像約四英裏因久行曠野馬不堪行在此求售須宿三日頗有閒暇之時每日欲思一良法將諸像付之一炬遂將此意告蘇格蘭人曰天之生物惟人爲貴何乃作極賤之事余必欲將此像火之以泄余恨伊稱讚不已俱雲余等明日即行雖將諸像折毀地方官亦無如之何也至黃昏時余與蘇格蘭數人攜一僕乘馬潛至此處攜帶火藥及引火之物與吧嘛油調和置罐頭內至木偶處時已七下鍾村中默無聲息想已熟睡余等先以調和之油在木偶上搽抹一周後以硫磺塞其耳目口中滿裝火藥並置火絨於其首以火燃之余等在旁潛守一分鐘後見火燃至耳目上將及口中轟然一聲烈焰沖天像即焚燼無余衆皆稱快乃返堡登牀而睡第十九章明日晨起見一隊百姓至堡中勢甚洶洶向地方官索取木偶皆雲僧人被客民凌辱神像亦被拆毀斯時堡中流言四起謂韃靼預備三萬人與官爲難地方官勸慰再三雲實未知此事倘汝等能指明何人所爲余當按法辦理於是禮拜該像者大聲呼曰彼外國匪徒信邪教指羅馬復原二教中人者焚燬地方官不欲與余等爲難因俄汗有旨命國中守土者如遇強國人民經過此處必小心保護故待余等甚厚乃向土民慰之良久終不能解復謂之曰此等旅客已於今晨向俄羅斯進發矣倘神像果系彼等所毀余將使人往詢再行懲辦未爲晚也衆勢稍殺地方官遣使行文至余等處內云汝等拆毀木像今土民盡聚城下鬧事此事究何人所作余與蘇格蘭田直認不諱使者令余等不可聲張在此靜候回去復命候地方官核奪未幾使者又至云君等宜速離此土否則土民來擾無計設法地方官亦不能保護矣余等心感不已至第三日正欲啓行有無數韃韃人成羣而來先使三人謂余等曰速將凌辱僧人拆毀神像者交出投諸火中以泄衆怒否則玉石俱焚衆皆面面相覷無法可施彼等張弓亂射矢如蛸集只得蔽身貨物下幸未受傷危急之際忽有一考實格俄軍士之稱至鄉導處私語曰余設一計能使韃靼人往涇勃爾界免罹此禍余等頷之考實格乘馬而去少頃復至謂韃靼人曰信邪教諸人業已查出皆在涇勃爾界遊歷彼處神像亦被拆毀矣於是韃靼諸人疾奔而去約三點鐘後杳無人跡未知是否至涇勃爾界余等遂行六禮拜後復過一沙漠戶口益稀人極兇狠余意歐洲境內人民文化必優於亞洲不意反不如也後過東期四國此處被俄羅斯人脅服其風俗之陋合全球而論莫有過於此者村中皆供木偶衣冠宮室悉以皮爲之人狀奇異面目可僧每當冬令大雪滿道民皆穴地而居下掘隧道以便往來穴口及草寮前皆供神像自東期四至俄比過一曠野氣候極寒人民寥落勾萌鮮茁難以耕種土人作事甚勤異於他國又過數處間有林木青蔥兼產水果者知此處系俄羅斯流放犯人之地其中居民皆獲罪遣戍寄託於此第二十章余等約行七月余至西比利亞拖木士克城歲已雲暮行旅往來甚衆出入皆乘雪車山陬澤畔冰雪凝結大河之中堅如鐵石故人馬經過無虞覆沒余欲自此返國不願至木司寇遊歷但此地至英國海道均爲冰雪所封不能遠渡雖有二處可至一爲波羅的海丹泰口一爲阿慶搿耳然道途遼遠陰寒更甚恐在半途凍死未敢嘗試不得已在此過冬待明年冰解後啓行此處當緯線六十度去日道漸遠寒冷可知余等居此有三事甚合余心一系此處所產食物甚佳大都獸畜之肉無礙衛生二系所住暖房能寒威不入三系同居之人大半俄羅斯所流軍犯並無扞格頗形莫逆故余居此尚如意幾與前居海島時無異所服之衣悉以獸皮製成厚三層外又罩長褂以蔽兩膝所居之屋亦極廣大內生爐火甚和暖城內所居者均系俄羅斯富貴之人此外惟罹罪被遣之軍民耳其人大都蘇格蘭人故交因渠久商木司寇相識甚多余因此亦有與之訂交者居數月見天氣晝夜不明至冬則明星炯炯日月不曜人畜蟄伏朔風凜冽刮面裂肌肅殺之狀於此爲極數日以來從未憑窗閒眺每出門必以皮罩蔽面所乘之馬均藏地中隨從諸人手足僵凍若冷將脫節者余等居此已七八月其中當有三月每日僅五六點鐘即昏黑至五月冰始泮擬即就道拖木士克軍犯中內有一俄羅斯貴官獲罪謫此與余最厚勸之易服隨余等而遁以脫此苦彼聞余言感謝不已既而曰余年已老不日將歸泉下願在此了我余生無意奔走四方也惟膝下一子年尚幼將來或有報效之日君如有意隨行如何余即應允閱二十日伊子至余處攜帶皮貨及各物甚多余令伊子打扮爲余管事人彼雖年幼人極誠實且熟悉西比利亞路徑余等從之行皆由捷徑並未走過大城要後經鎮一城淹留良久因日行旱道艱苦異常在此休息至七月十八號至阿慶搿耳自拖木士克至此已行一年五月三禮拜矣余等待英國船隻居住阿慶搿耳六禮拜之久至八月二十號趁舟沿厄耳白河而下九月十八號行盡厄耳白河余與同伴將貨物銷去獲利比支那尤厚余名下共派英金三千四百七十五磅十先令六辦士自孟加拉經商以來所得之資共值六百磅銓石不爲薄矣至此衆商客皆散西伯利亞軍犯之子亦別余赴萬納因該處有一父執往投焉余乃至鹹堡居四月由陸過客搿四遂乘快船回倫敦其時一千七百零五年五月十號歲月如流百年一瞬余春秋已七十有二歷盡無數艱難辛苦多有駭人聽聞者絕島漂流記終