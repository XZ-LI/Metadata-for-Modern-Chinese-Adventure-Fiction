州驗戰壕是篇德國大文豪培倫赫德原著於德國兵士戰壕中事實言之最詳中段記某太尉言謂軍營生涯爲異日政治敎育害末段提出社主義與軍國民主義之比較意在言外蓋德爲專制國不敢言反對用微文以諷亦可謂有心人矣然培氏之小說如愚者如海一如一隱道等已馳名於世是篇之作於德人心理迨亦不無關係雲譯者識時下劇戰之後壕溝外伏屍十一片乾淨圡胥瑟殷紅色是地名依布爾壕內有窟若古墓則地下掩蔽部之入口窟高約五米縱橫倍頂設電燈五顧光頗微弱不能普照重以四壁悉天然之黏土色暗褐鮮返光之妙故窟中氣象仍陰森可怖足下砂礙履其上舉步維艱窟奧有隱道窅而深由外視之洞黑不辨一物余奉皇命來此有某除長爲導放膽直入殊無怯意然余目力夙以銳利自至此如翳重慕視覺既無所用惟恃觸覺以濟窮遂出雙手捫開壁摸索行行未數武有級自上而下級盡已爲隱道之最深處是處去地面度當在十米以外然距地面雖遠時有聲若雷發自頂上聲乍起振撼四壁頂上土骨錢籟下蓋敵營礙彈轟至陣地而炸裂焉脫匪在隱道中者身成虀粉矣余尾某隊長後壹志進行無暇傍及行約數十步足下陡觸一物身幾爲僕時處黑闇久目光已習凝神審視之見一兵蜷伏而臥鼻息猶呼呼不息余始見頗奇道俯視兩側見纍纍不絕若此者何止數十人蓋彼等早置性命於度外度所後復得有若斯之酣睡否正難預卜矣隧遂之出口亦有階級與入口同歷級而上有壕迂迴曲折是爲交通壕已非地下掩蔽部之界域矣交通壕盡復爲一壕此壕居戰綫之最前距敵陣至近我軍攻擊敵軍之第一界綫也壕溝以上築有胸牆卽爲蜿蜒若長蛇以其高及胸故名然直立壊溝中適足以蔽頂此所以防敵彈炸裂於平地時可匍匐壕中略避且便據胸牆而射繫俾敵人無由窺知我動靜也余隨某隊長後且行且視於意殊得下斯時也敵軍擊我軍甚力鎗彈雜親由頭上過聲如爆竹未嘗刻間余以有胸牆爲阻不顧也方顧盼間突聞轟然一聲隨有紅色砂土紛如雨下掠余面而過余初不知爲何物急伏地避之某隊長笑曳余起曰無傷土砂爾蓋敵營一礙彈炸去我胸牆一帶砂石隨之飛散致有此象顧距余立處猶遠固無容驚惶焉余彼某隊長能於此鎗煙彈雨之中鎭靜乃爾相形之下不禁深用慚怍不已余自蒞此從未一窺敵營前見胸牆有展皇孔遂就窺之甫近孔敵營全部已歷歷悉呈於眼膜蓋彼此距離至近不及五十米更用遠鏡窺之則見其壊綫蜿蜒亙於南北鐵網拒馬鹿砦等種種障礙物縱橫排列於陣前佈置綦周密方凝視間歘見一榴霰彈自我軍飛出直落敵軍陣內爆裂處火花迸發無論車馬器械當者立成虀粉余方狂喜不置猛見敵營中亦有一彈飛出挾其沈毅雄猛之姿突入我陣余見之不禁大呼呼聲未出卽聞巨聲振耳起於腦後急返顧見背後胸牆已轟去數丈射擊者十余名血肉橫飛片片作蝴蝶舞距余數武而遙本立少年中尉至茲亦卒然倒地余與某除長亟趣視之見已彈中要害僅存一息此中尉素與某除長善是時發其幽細如絲之音向某除長曰君能爲余作寄書郵否某除長亟曰無論如何必爲君致之中尉曰然則有紙否某險長遂探懷出一日記撕其一頁授之但簿中鉛筆不知遣落何所徧索不得中尉遂止之曰無須余有筆矣渠遂勉側其身由地上拾一數草就創處醮血雙手戰戰然就地上疾書曰余親愛瑞蘭鑒余於今日巳爲無情之礙彈中我要害在此五分鐘間必遂我最初之志願輪我忠誠於祖國並白無貳於吾愛矣嗟乎生離巳成死別吾愛前程遠大尚希努力加餐勿以死者爲念書尾署姓名月日並書受信者之地址書畢授某像長並申謝困訖遂翻然倒臥瞑目暟不已創處血涔涔下黃沙爲殷余知其憊不能支已達最後之時以不忍覩斯慘狀遂偕某像長與之握手告別此一役也我軍小受創迤邐前進途遇傷兵舁擔架中者絡釋不絕顧此時礙彈與鎗子可駭之炸裂聲仍一刻無間以是余二人之進行不得不爲之少阻歷一時許始出險地返顧壕口懸有一板上書一輕率前進者之墓七字蓋以戒兵士無故輕進者也余輩既出險以沿途無可瞻覽遂加速而進未一刻已抵聯像本部部有將校集所並築於地下然光綫與空氣並足絕不覺室之在於地下室中陳設亦頗精雅壁懸油畫案供瓶花應有盡有入此幾疑身離戰場巳在柏林俱樂部矣此爲最前幾活動之將校交替休憩而設余偕某隊長入時已有少尉六人圍桌而飲見余入鹹起立歡迎握手與余爲禮讓余坐余利用此片刻之歡欲一研究戰鬬者之心理遂發種種質問不移時而議論風生歡笑之聲衝地面而出幾疑人間世無悲慘事矣時有一容貌明麗年約二十許之少尉曰余始應徵當未赴戰場以前心恆惴惴狀雖勇而心實怯既抵戰場目擊肢體不全之傷兵耳聞痛楚呻吟之呼聲心又惻然爲之悲感靡己然迄今日覺世間無論何事旣罔足以懾余膽亦靡克以動余心所謂恐怖之念惻隱之心均蕩焉無存爰知兵士之放浪形骸甚至以劫掠殺戮爲快者其來有漸矣又一中尉曰當瞰火隆隆兩軍對壘之時腦中最空洞無物所貯者惟一死字迨夫戰論既停退而集於此處返顧吾身無恙轉以不死爲深訝於是惟意所至或飲或博極一時之歡樂備明日之必死乃至翌日戰息身猶不死益覺奇詫不置幾以爲世間不可思議之事無出其右者此種心理凡身歷戰埸者無論爲兵爲將我軍大抵皆然我軍之所以屢勝者惟此而已中尉言竟復有繼之而起述者則一腕帶微傷絡有鏰帶之某中尉也方妙緖泉湧逸興遄飛忽來報曰敵軍有飛行機三臺向我軍襲來矣各將校聞報沈靜如恆絕無一人少現驚惶色余則不然心中雖亦無恐然以急欲觀其狀況立馳出集所歷級而登平地立空曠處凝視天空果見飛機三臺約在三十米以上向我軍陣地前進余見我軍寂無動靜方自疑訝猛見有物如流星自下而上一剎那間飛機之前後左右爆聲不絕白煙迷漫蓋已發航空機射擊像泥其進行矣顧此機雖進退無路而其狀頗形鎭靜惟改其進行之向爲自下而上余竭目力視之覺其冉冉上昇愈高愈渺一轉瞬已沒入雲霄矣斯時續有飛機二臺突現於雲際我軍之假彈雖烈而彼機竟毫不畏縮意前進旣抵我陣地突然下降捷若鷹集約降至六百米處由半空擲下炸彈數個二機下上翻飛飄忽若郎之逐雀目的旣達復相將昇入雲中此時我軍榴彈之炸裂於空中者聲如爆竹白煙蔽處一機驟失自由惟見兩翼之上濃煙猝發知此機巳爲彈所中方凝視間巳陡然下墜銷聲匿跡矣於彼中將校必與機同盡可無容疑此役也我軍損害尚小炸彈裂處鞀我二層樓之民房軍士輩俱無傷也余觀戰既畢仍返地下室甫入座軍司令部忽以電話至告摩託車已準備余乃與座中將校一握手且爲祝福而行至是余遂與依布爾戰場告別余離依布爾乃向阿拉戰場進發途次見頹垣敗璧昔之號稱鬧市者今巳悉成焦土處處瓦礫滿目淒涼要之無論一事物罔不令見之者唏噓感慨不置途中來往者舍傳合之自動車或自轉車暨赤十宇標之傷兵運搬車外他無所見是日午後軍司令部特派一中尉迎余於岑寂無聊中忽得一良伴不禁欣幸無似然與並車行且行且談意良慊途中凡有所見彼必一一爲余陳述時適路過一森林渠卽指謂余曰是爲我軍榴彈鬱之陣地也彼小岡之左麓爲臼磯陣地以是處樹葉繁茂故由外視之絕然不覺距此不遠越交通壊卽洛勒脫之高岡也言際遙見一山岡傾若斜白巳隱隱現於眼界之極處此卽所謂洛勒脫岡是有名之激戰地也距今一月前於此處嘗有激戰敵軍之犧輕其性命而欲易時地者其數奚止數萬卽我軍之以身徇地者亦不可以僂指計所僅此端已足見其地之價値矣旣抵其地見衰草斜陽彈痕處處岡頭平坦處舍一頽圯之孤寺外所有建築悉夷爲平地寺右一沼白骨麟麟堆積與平地齊屍臭觸鼻聞之作惡中尉忽指一處曰君見否是爲法蘭西間譏之墓也余聞之頗奇詫曰間譏何有墓中尉正襟莊容而言曰此事頗足令人欽敬數月之前瑞伊市中忽發現女裝間譏二人旣就獲照律鎗斃行刑之前二人從容不迫談笑自若當衆中明其身世自述爲間諜不諱蓋法蘭西之上級軍官也余聞中尉言亦甚壯二間諜之爲人爲之扼腕不置日將暮抵旅團司各部團長福亞少將聞余至歡迎入營宴余於地下室室中陳設較伊布爾地下室尤華麗余長途勞頓入此室處元氣頓復重以是地於隔宿法軍之襲擊凡三次今日戰況比較的安靜各將校放懷暢飲合座歡然議論風發尤覺愉快無似是日所聞諸說足増我智識彌多詳述必取讀者諸君之厭茲舉其至有興昧者一則於左吾人由人生普通之境遇一躍而上即國民主義之實境盡袪一切煩惱宅心於剎那一永遠間但死字之偉大益覺我身之渺小上下同心協力僉以勝利自的胸中除恤快外虛榮貪慾恩怨等念泯滅無存凡我戰友均以赤誠相對旣無誇張欺罔等情亦無貴賤階級之分遑論紳士與平民學者與商人寖至御者與乘者家主與奴僕例平等彼此團聚一堂娓娓談戰事不倦互相尊重互相扶助融洽之情水乳不足喻也惟他日有一事爲政治家與敎育家所大可慮者吾輩蒙戰塵既久殺伐與放肆之慨已成習慣欲矯而復其本性恐非易事爾以上云云某太尉之言也某大尉本爲大學教授富有學識茲復加以經驗其言之足以聳動人聽者與有由來焉翌日觀第一綫陣地陣地後爲飛行機根據地余依次觀覽遂至其地時爲午後四時半適有一繫留之氣球爲探察敵營故將欲昇騰余爲某隊長所嬲不獲辭遂與同乘號令一下球卽騰地而起氣球無機進退左右雖不克自主然徐徐上昇安穩亦非飛機可比余坐其上胸襟頓寬俯視下界纖悉靡遺無論山水樹木房屋街市悉收入我眼界而敵營之一切佈置若爲營若爲壕若爲礙壘歷歷在目時氣球愈昇愈高風力亦隨高度而益勁球爲風所推盪既不若前之安穩而余身血脈亦覺微漲度去地巳遠空氣不若地面之濃厚所致余乘氣球此爲第一次容貌雖矯爲鎭靜而中心實惴惴不安竊觀某隊長神色自若手一望遠鏡向敵營而視視竟以鏡授余且指謂余曰彼處高地卽洛勒脫岡是君見之否夫洛勒脫岡雖非有名之高山顧余昨日路過時度之要非常土埠可比而此時居高瞰下殆與平地無殊微某像長言余幾不知卽爲洛勒脫岡也余遂唯唯漫應之某像長復告余曰岡畔白色之建築品昔之奴雷城也然今已夷爲平地矣其黑色而蜿蜒若長蛇者是爲敵軍之交通壕壕左樹木叢雜處敵軍礙兵陣地在焉余當攝影歸以獻余又唯唯漫應之蓋余此時心不在焉適作一非非想曰茲者英法德三國民族無一不映我眼灑中矣此三國民族中不乏通才碩學其在平日爲大發明家大製造家大著作家以世界文化爲已任今則血肉相薄磨厲以須惟以殆敵爲目的無論其學問之如何宏富一遇驗彈立成灰燼可不悲哉某除長見余神氣不屬狀頗驚疑急訊余曰君有所怯否余乃慢然悟急曰否否余適有所思爾問答間忽見天空白雲靉靆中有物如燕徐向我球進發余以告除長除長急取遠鏡視之曰是爲一飛機襲我氣球者也言訖立以電告礙兵隊長曰有敵機一由敵營塹繫方向直向我氣球襲來然聞葉余述至此知諸君必疑氣球之上何得通電話蓋不知此爲繫留球電綫卽藏繫綫中固無足奇焉時敵機距我球漸近脫更進若干米者我球之運命將不堪問余正惶急間猛見敵機附近有無數榴彈同時炸裂敵機至此遽振機返其駛倍速不轉瞬已渺若雲煙矣余不禁爲之拍掌稱快時暮靄蒼然太陽已落地平綫下俯視下界沉沉一片昏闇不辨一物乃徐徐下自是余遂辭阿拉而向拉拔塞陣地進沿途所見要爲戰爭之紀品而已無可述抵拉拔塞之散喀林市時在午後三時適有法軍俘勝一隊數約千余名道經是處駐宿蓋是地適有劇戰於前一曰猶礅聲隆隆不絕是曰方罷戰也是晚余即宿此夜間無事至俘勝臨時羈禁所觀覽藉解岑寂此舉頗惹人目以俘勝羈禁所絕鮮足供觀覽之材料也顧余則別有用意旣抵禁所監視者導余入余流覽一周後高聲向衆俘慶曰諸君中有文士否僕以長夜無事深願得諸君中一人以所歷戰爭見告實我觀戰之曰記有不吝賜教者請偕余出夫余爲是言不過爲杜衆人之疑異實則余意在探敵國之戰士對於此次戰爭果抱如何之觀念也余言甫畢即有一人應聲出余視其人文弱不類戰士塵垢盈面衣服破且污年約三十四五側目睨余者移時始微笑曰君欲與吾儕俘虜談話不嫌自車其人格耶余置不理脩訊之曰君文士乎渠曰然余新聞記者也余曰然則與余爲同業請偕余出願作一通宵之談可乎渠遂唯唯隨余行余導渠一室命之坐授以卷菸渠甚感謝余卽訊之曰君於何時爲俘虜渠曰卽前夜拉拔塞役我軍被圍進退維谷遂被汝軍所獲余曰德兵對待俘勝如何渠曰與法兵對待德國之俘處同余曰君以前嘗就兵役否渠曰余向未受軍隊教育於此一月前始應徵爲兵蒞戰栽纔四星期爾蓋余少時嘗以不合格見黜恆竊自喜不圖此次之仍不克免也要知余固非抱軍國民主義者余夙持社主義者也余曰然則君爲社黨乎渠曰然余固執筆於社主義之新聞也余曰若然君能將社黨人對於此次戰事之意見使余一聞否渠曰可要之社黨人於此次戰事皆非常反對當時主戰者對於社黨人之主張僉謂妨害法國之國防坑陷祖國於窮境其說之是否姑勿論而戰事之解決歷時不及二日無論何人皆非及料是時余適在法國南部研究其地之風俗習慣聞此消息斥爲妄說迨由南部返始知此說之確爲事實試思夙未預備倉猝出戰成敗利鈍不待智者而知爲計之左孰過於斯余曰君亦知德國之開戰徒以英俄法三國同盟故不得已而出此非有意啟發也渠曰法與英俄同盟是爲自然之趨勢余不解德國何擔負開戰之完全貴作也雖然此事之結果英俄德法要皆有斧亦不能事其興於德國國也至開戰而後則勢成騎虎欲罷不能夫復何尤余曰以君之見度德法兩國他尚有親善之時機否乎渠頻搖其首曰難言之矣僕也不敏此事殊難預測言至此燭已見跋渠亦倦欲眠遂與別曰午後六時抵芝魯士拜別利軍司令部部中將校照例歡迎設宴宴余一切情形與前同不贅述是晚以明曰有激戰故營中紛紛偏作戰計畫頗形忙碌晚飯過後無論將校兵卒鹹作最後之家書與家人訣別決死之概溢於言表余爲之欽佩不置是晚余宿於司令部之地下以大戰在卽不敢熟睡倚枕假寐而已翌晨四時卽起出地下仰視天見羣星燦爛曙色微茫爲時雖絕早而自將校下至兵卒已罔不一律精神煥發豫備開戰矣是役也我軍攻擊之目標爲瑪利脫來十堡壘自午前十一時始迄十二時止堡壘己得戰事亦竟適我皇太子以犒軍故偕軍團長蒞余遂草此篇以呈