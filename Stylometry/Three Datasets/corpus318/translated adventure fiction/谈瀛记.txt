談瀛記昔加利弗赫侖挨力斯怯得在位時報達有窶人曰亨北業負戴值炎夏酷烈荷重而趨度所欲至處尚遼遠焦灼喘汗俄通衢右轉雜樹離立涼颸徐拂驕陽失其威心目頓爽有大廈巍然峙道左乃就其側弛肩少休忽煙篆縈縈然自雕窗繚繞出馣馞之氣浸淫四布枝頭時鳥鳴聲諧婉與室中絲筦之奏渢渢乎若穆羽之調又鼻觀間甘酸百味相騰觸使食指大動度必張盛宴饗客不知爲誰何豪族乃侈宕若是視閽人皆盛服立逡巡前詢之閽人曰子家報達耶胡充其耳是室主人爲星柏達乃久作瀛海遊者亨北既聞言復仰矚其宅繚垣隆起題角翬飛樓亭之頂參差矗雲表視己之蓽門甕牖不蔽風雨者其相去何異糞壤之於嵩高蹄涔之於巨浸也不禁羨極妒生搔首而呼曰予重繭其足坌奔終日以豆羹麥飯畜妻子猶慮不給而星柏達廣居優奉賓從酣樂奢朊若王侯幸不幸何若是懸殊耶惟天蒼蒼豈雲可問言次撫膺太息悵憤不能自已俄一從者出捉其臂曰從予見主人亨北以感憤自語不無唐突懼以此獲戾欲逸去託詞曰余入弛擔於道無守者奈何曰無慮當爲君守亨北辭窮遂偕入焉從者既引亨北達廳事客麕集修筵布列鱗羅盛籑主坐者一翁豐頤而廣顙白須彪彪然拂於胸僕從鵠立於後不可以數計鹹肅然伺亨北度是翁必爲星柏達足踧踖不自寧俛首致禮星柏達肅之入坐躬持觴勸飲甚殷至於是觥籌交錯衆賓盡歡星柏達既詢悉亨北名氏執業囅然曰客來不速幸甚第有詢於子頃慷慨悲呼胡爲者先是主賓方飲酒星柏達偶步臨牖微聞亨北不平語即命從者導之入至是詰之亨北益惶悚不能對頃之赬頰而言曰作苦瞀昏出言不檢疏狂之諐乞賜垂恕星柏達曰否否子有激於中余斷不以子言介抱所不能忘者悲子侘傺耳雖然子謂余享奉豐腆若泰然而得之抑何未審余蓋殫數十年之精力經千百次之危險而僅乃得償視子之勞殆有過焉笑謂衆賓曰僕無似惟能耐苦屈指生平航海者七出生入死涉歷艱險想諸君亦有所聞今是客辱臨未知余曩日事請視縷一生所遇狀以供浮白諸君倘不厭瀆耳耶衆唯唯星柏達命僕取亨北所荷物入遂停觴述之余幼孤性通悅不治生一切無訾省家財蕩盡稍長漸悔悟竊念以有用財充益無費得毋傎甚日月易逝因循不克自振拔將生計日蹙益無聊賴由菀而枯何能堪此憶父在日儆予以蘇羅門之語曰與其困苦寧入黃土每一念及心怵然不能自爲地乃奮自策勵遍與航海諸商交朝夜求商業利病知賈於海利頗不貲思罄所有作海外遊策既決乃偕侶乘舟赴伯沙拉經波斯海灣指塗東印度右于波斯海灣者爲亞刺伯斐力斯海岸左則爲波斯海岸灣寬約二百一十邁爾東爲印度洋水勢浩漫阿比西亞界其濱距斐客斐客島一萬三千五百邁爾余憚涉波濤涉即暈至是此疾若失凡經小島嶼時艤舟以貨相懋遷入頗贏一日風驟作帆若飛鳥疾數時許抵一島草芊芊一碧景色幽寂舟下椗客多登陸眺矚余亦從舟處久倦悶得散步遊目心暢甚相與席地飲忽島搖曳若浮舟波浪中主舟者忽大呼亟歸稍遲難將及蓋巨鯨往斐力斯海岸阿比西亞爲非洲東部獨立國往背出海面峙若山嶽且叢生草木多誤爲島時爭躍入舟不及者泅水上余倉皇欲去而島驟沒溺焉怒濤急漩中偶得一片木持以不死主舟者以客大半歸茫茫無涯跡溺者不得遂揚帆去余浮沉水中凡一晝夜困甚不能支忽巨浪卷余體勢至疾木已失自度死矣忽身已在沙際蓋爲浪推激而上也有岸極危峻老樹俯瞰余援垂枝以登比至岸臥地殆無氣以動日出猶憊不得起腹枵飢不可耐勉蛇行摘草實以食旋見一泉側出澄泓若乳掬飲之神漸復舉武間覺彌望重碧細草若鋪茵遙見有馬著草際度必有人擬趨而求拯即不覆審禍福比達則一馬就樹維縶肥健而修潔不自知嘆賞之出於口忽厓下有聲旋一人來詰余具以告即要余入石室先在者見余至羣相駭其人爲述飄流狀始釋然畀余以食飲余轉詢之則曰吾曹皆圉人是島轄者墨力車王愛馬歲使遊牝於此俾與海馬合俟駒生與俱歸乃豢於別廄曰海駒特海馬性強常欲噬牝作聲驚之始逸我曹歸當以翌日君幸相遇否則此島距吾國遠途險阻非結隊連騎不能往君孤子將葬此矣時忽海水沸湧湱然噴裂有海馬自波中出怒奔牝圉人急作異聲海馬懼而遁明旦圉人挈余引馬歸見余於王以遭難白憫之有厚齎余操商業至是多與其賈人遊都濱海估舶沓來紛集相與討論其贏絀所繇且與彼都士大夫相往還其君若臣亦時時詢報達風俗余亦詳察其政教法律以廣聞見遣羈抱焉屬墨力車地有客雪耳島者夜數聞銅鈸聲相傳爲德記耳卜居之地有此神異余好奇思一窮其祕舟往探之無他異惟見巨魚長一二百尺不等光怪可怖然不爲人患且性怯聞擊楫即鼓鬐逝又有魚羣至皆鴟其首狀甚奇詭乃仍返墨力車一日閒眺海客雪耳島德記耳穆罕默德神名岸見一舟自遠來既下椗運貨者絡繹於道瞥睹其件髣髴署余名就視不謬恍然曰斯非吾前欲運至伯沙拉者耶視主舟者似相識擬詢之度彼必以余爲異物漫詰孰主是貨者曰爲報達人星柏達與同行舟抵一島客半登覽星柏達與焉爇火作食不知島實巨鯨背驟沒入海捷足者皆跳身歸而星柏達不返諒葬魚腹矣故代售其貨冀得贏以歸其家余曰僕非他即星柏達也賴天佑於死地得生且荷君厚意主舟者詫曰嘻是難信矣島沒星柏達溺洪濤巨浪中胡恃而不死汝自謂即星柏達於何證之事涉財物子非可假託爲戲者余急曰有證曰然則願聞其詳余乃以入水得木浮以免遇圉人見於王留墨力車國始末具告之主舟者尚狐疑而同舟客有識余者爭趨前相慶主舟者乃前相持慰余曰君得免大難喜誠過望請以貨歸故主余感其誠願析兩以一爲報主者固辭不受余既得貨遴其至珍者獻於王王詢所自其以白王悅納余獻以他物齎余歸思切悉以沉檀樟蔻椒姜諸類售諸島民偕主舟者返未幾達伯沙拉橐累累載而歸裏家人悉余遇並豔余裝始駭而繼喜余出資廣營田池興土木極巍麗奴指數百氣象一新不復憶漂流之苦矣星柏達述既畢樂聲作鏘洋盈耳諸賓皆起立曰聞所未聞當浮一大白時薄暮星柏達命以金幣百贈亨北屬翌晨復至亨北喜幾不能自持攜荷而返妻子驟睹多金歡呼狂舞次日亨北潔衣往星柏達笑逆之無何衆賓駸駸至啓宴酒半酣星柏達舉杯言曰僕二次航海事尤奇險至今追憶猶心若懸旌然想公等好奇必樂爲引耳衆唯唯寂無譁星柏達乃述其事如下余初次航海歸驚弦之鳥意絕翔翥而今而後將老死報達不復作浮海想矣雖然予不敏而冒險進取之性夙稟不可易居恆顧田宅輒悲嘯不樂亦不自知所由亡幾何時而疇昔乘長風破巨浪之念若原上之草剗薙既淨而根復怒發蓬勃不可一日遏於是復理舊業捆載張帆驚濤洶湧中舟若葉舞登舵樓以望天水銜接茫無涯畔歷島嶼無算輒相貿易比抵一大島萬木蓊鬱嘉果纍纍卉蔓藤梢互爲蟉結地袤延富植物而闃寂無人跡客悉登步綠茵中玩雜華摘甘實而余攜鬥酒於林僻處藉草坐旁溪流聲潺潺濃陰蔽日景色幽邃傾樽獨飲既醉倦而酣臥茫乎不知身之在島上也數時始寤起覓舟不知何往四顧蕭寥不見一人但依稀遠帆天際二三微點與波上下而已悽風叫號境憭慄弗能耐斯時怨恨爲何如耶余既困孤島中煢煢孑立涕下如雨悔悲交迫至踣地不能起久之乃懸想昔不死於海殆有天幸今日之厄或有解者又念曩僥倖得不死事偶然耳胡能再邀輾轉涉想心若棼絲忽猛省曰既入陷阱悔恨何益盍於萬無生理中求一線可冀乃猱升高樹環竭目力所至而混茫萬裏無只楫之過前者覺五內崩摧身浮欲墮忽大陸邊現一白色物晶耀射人目即下樹向之行至則渾然一巨球皎若玉雪周視無穴竅高不能登試蹴之膩然而耎佔地之廣亡慮五十步焉時日光返照綺霞散天際甚明豔忽驟暗若晦夜出手不見指大悸旋聞振翅聲若暴風吹林木一大鳥蔽天來度白色巨球必鳥卵未幾鳥集其上爪適當余前偉如樹幹余以首巾束身系鳥爪上冀其飛挈余身出此荒島也次晨鳥振翮天空高入雲表下視不辨水土俄側翼下迅如電掣余魂馳魄喪恍惚間似已近地急解所縛得墜張目視大鳥方以爪擊修蛇銜而飛去余脫離鳥爪後視墜處乃一深谷四圍懸崖峭壁矗立絕攀援然視沙島之絕無生路則固有間余沿谷行地多金剛石大者目未經見徘徊間突有巨蛇無數蜿蜒至修偉不可仿象至小者亦若柱驚而卻步然蛇畏大鳥日匿體厓洞夜始出余日遊山谷飢則探殘餱果腹暮即伏山穴杜以大石穴陷而窄可避蛇患夜聞蛇振齒聲懼不成鼾旦始敢出穴焉余在谷中夜伏晝出忽忽非一日雖日履金剛石自顧生且不保亦土苴視之一日晨寢忽有物下墮幾中余體亟視野脯也旋累累自壁下余嘗聞海上父老雲採金剛石者法於鷹孳育時持脯登崖頂此石多在深谷而壁陡峻不能著足即擲脯谷中脯中金剛石黏合不得脫鷹見脯必銜哺其雛並石入巢採石者作異聲驚鷹使去遂取金剛石歸併雲巨鷹多力能喙取極重物而飛憶此語心躍然喜初余墜谷時患無術得出自度必死至此頓悟乃遴最巨之金剛石納諸囊以脯之大者著體解纏首巾固束之臥以待有頃羣鷹爭下銜脯去俄一最巨者鉤喙而修頸側翅疾捩銜余縛翥出谷直達其巢俄異聲四起鷹悉散取石者解縛見余大驚少焉衆集謂余竊石勢洶洶余曰使知余始末將悲憐之不暇當不以懷璧見罪余囊中有上品金剛石願與君等共之恐罄諸石之值不足抵何逼人太甚耶即出示之衆驚嘆余爲述遇難之奇及所以出險者羣相慶幸邀余至逆旅復觀余所得石皆謂生平所見形質光芒無出此右時有一人前以後至無所得向隅鬱怏余出囊中佳者任擇之則僅取其一且至小強益固不受曰是石可珍余願已足將終身不復事操舟業矣是夕相與縱談甚快積悶一舒凡困於荒谷可驚可怖之狀心目間已消亡殆盡採石者返就道邀余與偕時見異蛇出沒倖免害久之達海口乃舟赴盧赫島島多樟大者蔭可蔽數畝島人取腦法以刃刺樹汁出受以器漸爲凝質即樟腦也汁竭木亦凋不復能榮矣是島產犀牛較象差小鼻有角長倍尺而堅角孔有白紋光可燭犀牛常與象鬥角牴其腹立斃承以肩目或誤入象血即瞑而僕鵬鳥見而並攫之余遍遊此島瑰怪之產數之更僕不能盡以所得石易諸珍重物轉至他島抵伯沙拉遂返報達緬想藐焉此身託命於羽族之喙爪其不糜軀也幾希至今猶營魂怳怳也星柏達言竟復貽亨北如前並訂翌日約當述三次航海事次日亨北于于來口齤然澤其色幾忘其爲窶人子矣衆賓亦繼踵至酒數行星柏達曰人情靜極則思動險象既往壯心復萌隙駒易逝何可虛擲乃復自報達赴伯沙拉舟既發歷各商埠獲頗贏忽海中颶風作浪山立舟不復能自主漂流簸舞客顛暈不能支數日抵一小島主者不欲下椗客強之艤焉主者曰是島爲野蠻生殖地與鄰者皆同種狀獷惡善鬥短而悍殺其一必以全族至不復仇不止余聞而大懼忽喧噪聲自遠至視之則野人無數來若飆疾皆高二尺許赤毛被體羣躍入海環舟數匝口鉤輈不辨何語遽循纜上矯捷如猱升雜登舟面既不敢拒語復不能通瞬息間野人斷纜拽舟近岸驅舟中人悉登意若欲予曹往其島者倉皇不及避爲一擁而去予曹之受迫也饑渴交作掇道傍果以食良久見屋瓴出樹杪比達則重樓傑閣制極閎麗紫柘爲門獸鐶炫飾排闥入堂廡敞深琢珉石爲階人骼累累積左右洪爐熾炭烈焰熊熊然不覺爲之毛戴股慄不能行幾欲傾踣俄頃砉然有聲重門洞闢一夜叉躍出只目獰於額赤而閃爍牙若劍鋒銳分橫吻際哆其口脣下垂胸豕其耳鳥其指爪植立不動余駭極而顛久之始張目視夜叉眸顫然益鷙頤朵涎流旋爪持余頸而上下之若屠人之提羊首復釋余次及他人一一權其輕重繼及主舟者體肥碩夜叉即以叉貫其腹就爐火炙之蹲而大嚼食竟入臥齁聲徹於外余悸不成寐顧同侶無生氣天曙夜叉出度其行已遠始相語置身虎口慘狀逼人慾潛殺之度力弱勢必不敵惟相向悲哭擬出覓援手者而彌望荒曠卒不得一人日暮島多惡獸不敢露宿不得已仍返心益怵怵俄一人中夜叉選炙啖如前委骨狼藉旦夜叉復去我曹束手分供吞咀皆曰與其以血肉果妖腹毋寧蹈海死耳中忽有奮袖起者倡言曰計無復之而作經瀆之想非夫也縱自度無生理亦當竭吾力圖滅之以除巨害即不勝而死較涕泣受噬者不差武乎余首韙其議同侶亦有附和者余謂衆曰海濱多木盍伐以爲桴藏僻所待用即併力設謀誓殲此怪事成則暫居是島或有帆舶經此者則匄附以歸仇復而身全是爲上策不然以一筏置洪流或可出險於萬一不幸與波臣伍視弭耳等羊豕尚彼善於此也諸人鼓掌稱善伐木編桴數具一桴大可容三人夕復歸夜叉取一人食我曹大悲憤俟其臥集勇壯者九人以叉置爐鍛盡赤力刺夜叉目大號突起張爪欲攫人急匿夜叉不能得乃奪門狂奔吼聲大震窺其去即奔赴藏桴所浮諸海知必來尋仇乃係桴坐觀變脫達旦不至必受創斃無患矣昧爽夜叉偕其類二貌獰惡相若後衆醜蜂擁若疾飆暴雨之至余等踉蹌登桴槳而逸夜叉桀石以投或蹋浪奔逐勢猖甚桴之遭擊而沒者半余與某甲乙幸得免方圖脫險而颶風起浪滔大三人抱桴出沒洪波中周時始達一島乃棄桴登陸島多雜果實以代飲食夜就海濱宿朦朧中聞有聲若挾風而來亟視之一巨蛇昂首咫尺甲避不及蛇繞其體甲撐拒甚力卒不敵蛇束甲而搖頓之甲力盡卒爲所吞余與乙急遁距已遠猶聞格格齧骨聲晨驚魂稍定余仰天呼曰天乎何厄余之甚若夜叉若颶若蛇竟接踵至未知今日又當遘何險也欷歔不自禁見前有大樹高參雲表度可棲息避蛇患夜偕乙攀登甫上蛇已近樹豎立而怒啼乙藏身稍下蛇猛齧而墮食之盡余棲樹顛蛇不能及得免害黎旦蛇杳余始下念甲乙遭吞噬行將及己厄余者未艾尚何生望憤極欲投海復念奈何自輕若此且一蛇之是怵何以爲人天下寧有不能防之患乃聚棘刺以藤聯綴之圍樹之幹復以堅草架樹顛童童若車蓋亦以棘彌其下如巨鳥之巢日夕即蜷伏於中以御蛇害未幾蛇復至狀益猛悍奮躍欲上數格於棘刺蛇似怒甚毒其目獷獷視余徹宵伺若貓之候鼠意殊堅忍日出始蜿蜒去屢回顧冀余下樹而得甘心焉余終夜惴惴睫不得交憊甚亦憤甚復萌死念狂奔抵海岸忽一舟自遠至余招以首巾竭力呼救主舟者聞之放棹來迎爭詢本末余具以告一叟矍然曰常聞有島多夜叉嗜食人或不火君始漂流之所得毋即是巨蛇夜出至其島者無生還君能出巨險誠大幸衆以酒食相慰慶主者以余衣敝爲易華服與共歷諸島至瑟能赫特地產香木爲上藥遂下椗與島人相交易一日主舟者告余曰僕有貨爲客所遺彼不幸死矣貨已稍稍售獲厚利將以贍其家未售者請主之苟經營得利即以報君余喜出望外時舟中書記生悉以商名注貨冊詢主者曰是君之貨當注何名曰星柏達耳余審主者自疑曰二次航海余醉臥荒島委余而去者非若人耶別久驟不之識又何怪其謂余已死耶乃呼問曰遺貨於此者果星柏達乎曰然爲報達人自伯沙拉乘是舟赴海外抵一島客太半登比啓椗匆促中遺之駛兩時許始覺時風狂急棹不得返星柏達之不幸亦余罪也余曰君確知彼已物故乎曰或如君言余曰請君諦視昔見棄於荒島中之星柏達固依然無恙也主者熟視良久鳴掌而呼曰天佑善人今日乃復睹子復持之喜且悲曰余深悔疏忽棄君絕地幸得重把臂藉以稍贖前愆貨代藏久矣售者皆一母而數子請悉數歸君余感謝受之舟泊瑟能赫特島久啓椗他往余購得丁香肉桂諸珍品途中見巨龜修廣幾二十步又見河馬乳如牛居兼水陸皮堅可爲盾是行也獲利無算資以廣施濟凡慈善之業罔弗與居亡幾何而遊興若春日之竹萌不受巨力壓也余歸後怡情水竹自他人視之謂逸情雲上樂且未央顧余恆鬱郁惟道海上事則心開雖迭經槃錯而志不挫乃復行賈于波斯復舍陸乘舟東方島嶼歷且遍一日正轉帆暴風作主舟者急命落帆備不虞而帆爲風裂片片作蝴蝶舞舟破於礁客溺其逐波而得不死者僅余與同侶五欻至一島有果實及泉療饑渴疲甚僕地臥晨始能健步稍前有居民思就訪之比至值黑人聯隊來見我曹均擁之去抵一室黑人命坐以物進若草根不可識黑人手作狀示可食五人飢相與大嚼余度其叵測拒之無何飯進嗅之有椰油先食草者皆昏醉飯至不復辨美惡立盡余僅進少許蓋黑人喜食人常飼人如豢畜俟其肥宰之其獲人也先以毒草迷其腦筋繼食以油飯俾易茁壯供口腹五人既中計爲黑人餐余傷生畏死日漸尪瘦一日仰藥自盡爲黑人所覺救之蘇蓋黑人慾余肥不欲余死且許我自由然余動止必隱察焉一日黑人舉室出留一叟守之余乘間逸叟偵知急呼余返余掉首不顧坌奔不輟度黑人暮必歸歸而失余必四出偵察第去遠當可無虞膽稍壯少憩而食食已復奔夜分始止若是者凡七日心惕惕懼爲其種類所見常避道行飢則餐椰子備極困苦旋抵海濱有白人沿海摘椒急就之彼見余操亞剌伯音詢所自余陡聞故鄉語悲喜交集以狀白則僉驚曰黑人甘人肉爲所得無脫者何子術以免告之故皆謂余能留同處越日採椒畢遂率余乘舟達彼都見余於王王慈愛樂聞古事跡賚物有加且命僕給事左右是島生齒繁商業翔起百物薈於都王刮目視余臣寮競趨附惟恐不得余意雖萍寄耳國人之重予甚於土著島人乘馬無障泥轡勒王亦然余異之詢諸王王不省所謂余即圖鞍韉式命工以木製蒙以皮實以茸耏金珍飾其表復飭冶人煉精銅爲鐙韁銜稱是既具貢諸王躬執鞭請乘乘之適甚大喜厚頒賞復命余爲宗室外戚制如式凡國之薦紳及大賈人余皆有以贈皆得重酬余自居此島名滿朝野一日王謂余曰予甚倚卿民亦能仰承予意有腹心之布願勿辭對曰羈旅之人荷恩至厚敢不謹從王曰欲爲卿成家室長子孫俾得長親顏色豈不甚幸余唯唯不敢方命王乃選淑女妻余既有殊色而幽嫺合度親迎後移居外家帷房之好若青鳥翡翠之婉孌矣雖然遊子思故鄉固不無清輝香霧之感也友有喪偶者余往吊友悲慟余曲慰之謂宜姑作達觀珍攝有用之體友流涕嘆息曰余何能藉君慰語以冀望苟延僕魂已遊墟墓間將與君長別矣余驚曰惡是何言將與子訂終身交何作此不祥語友曰願君長壽僕已矣復何言國例妻卒夫從死夫卒妻亦如之無貴賤守勿替違者不容僕何能倖免哉余大詫不謂風俗之敝野一至於是時襄葬者已畢至爲死者衣飾如於歸日罄其珍貴物綴諸體乃就殯友素服撫妻棺親朋從余亦與執紼役至葬所見一巨穴上覆大石啓石墜棺入友舉手別戚好銜涕入他槥水一罌餱七置其側舉槥合窆於穴掩石歸余大憤痛顧諸人則洋洋若平常無幾微感戚余不能忍訴諸王曰日者送友人喪睹生死同穴驚怛何似嘗遊歷諸邦未見風俗殘忍若此者王曰嘻此定例通國皆守之萬一後先予而殂予亦當從死余曰然則客此都者亦從此例否王笑曰婚於是即戶籍於是又何能不以例相繩余噤口而退余歸思之憂來若織脫不幸有悼亡之戚同穴之慘余詎能免以故妻偶抱恙即驚悸欲死私度其方在綺歲諒不至樔絕不長俄而二豎子爲災妻竟大病遍謁醫皆束手越數日竟死余心膽墮地悲哭不知所爲念生而瘞受無窮苦毋寧充黑人腹及葬日王親臨襄事士大夫相繼來會殮如儀別具副棺瞥睹之五中若飲刃流涕長潸命須臾矣念忍而就絕盍匍匐乞命或萬一憫赦之於是泣請於諸臣寮復銜王衣哀懇曰誠知有定例在惟羈泊於此家有妻子冀破格哀憐倘蒙垂念言未畢欷歔哽咽不復能成聲王與羣臣瞠不答且嗤以鼻急以余妻棺置穴而強余入副棺瓶水及乾餱存焉余棺既下闔石竟去呼號痛哭皆若罔聞余力出自棺穴暗若漆有微光自口入依稀見穴形如巨洞數十武外即累累枯骨腥穢不可近隱聞呻吟聲蓋食絕而奄奄待死者余暗中摸索覺觸足皆骸骼就隙而臥冥心一往悲從中來搏膺而呼曰嗟乎予所遭乃若此其屠酷耶曩者於風濤於窮島於蟒於怪於黑人皆不死而今乃死於穴悲哉星柏達有妻孥不知娛樂有金錢不知揮霍何營營於海外而惟利是逐卒生埋而益枯骼乎悔恨自擲者數四然余每於絕地作求生想姑以水若餱解饑渴無何食盡度枵腹無生望矣忽聞起石聲旋二人下一死一生生者爲少婦余頓萌惡念隱伺棺側頃之石掩急取死人骨猛擊婦首磕然有聲婦若憤怒余不顧連擊殺之得其餱延數日又一男子與女屍下復殺之若是者非一度是時疾盛死亡相繼若遣以供予食飲者然一日余正擊奪間忽聞有聲若步若呼吸瞑索之聲漸近恍有物自前一躍過亟追捕物若止若逸咻咻作喘復躡其後瞥見微光若星點余面光行物依稀在光忽蔽忽露久之抵一石洞豁然開朗可容人出入余大喜以憊甚稍憩旋出洞蓋海濱也睇城郭隱隱崇巒峭壁無徑可達惟望商舶經過而已自穴至此余隱記曲折乃返取乾餱又遍搜棺中殉葬物若金剛石若口中珠若金跳脫若殊珍古器得復不貲置洞中僻所待時至攜之俱去也居海濱者數閱月一日見巨艦遙至余亟脫裹首巾招展呼救舟子以小艇來援詢遇難故余僞應之謂中道舟沉攜囊僅免比登艦主者亦不疑以余善談頗沆瀣余出珍物贈固辭道經諸島抵白爾斯小泊即行山水頗奇逸約一旬抵蘇潤地泊四日抵客裏是島有鉛礦產印度蔗樟樹島富強而無文化民喜食人既售諸貨得盈羨乃歸報達憶置身石穴中自分委骨無幾微生理不自意復睹故鄉風景且喜且慨於是博周與廣檀那與朋舊盤桓水竹以爲樂人疑余將以井裡老矣時衆皆謂所述事愈險愈奇使聞者憂喜百變客將散星柏達復白爾斯島蘇潤地泊客裏有詰朝之約屆時畢集乃賡續而譚星柏達曰今當爲諸君道第五次航海事是役也余以資制一舟規模閎大載益夥他國商人與焉掛帆東駛抵一沙島見鵬卵如巨球中有雛將破卵出客或以斧裂之烹雛以食余力阻不從食畢忽黑雲蔽天狂飆驟起主舟者知其故大呼曰是大鵬也殺其雛難將及矣促速登舟避倉皇行駛俄兩鵬捩翅下見卵破子杳劃然悲鳴去若電激知必來復仇相顧無人色瞬息間鵬爪握巨石翱翔空中見舟嶷然止石鬥下亟轉舵不中落舟側若霹靂之震海驟沸浪皆壁立幾見其底正惶駭一石復下倉卒不及防中舟舟碎若齏粉衆不死石即死溺余墜海中得斷桅之杪數尺堅持之而遊手互易疲極少息不敢釋浪卷抵一島海岸峭削力援始得登氣促神喪藉草坐解衣晾風日中移時可著徐徐沿岸行林陰高密雜卉錯落鮮葩若霞燦嘉實綴柯芬芳鬱烈清溪回帶曲隨厓隒隱映林薄間聲戛琴築時夕陽欲墮倦極不暇流連枕石而臥甫交睫山風謖謖疑急雨之至輾轉不復成寐百感環起轤轆無休時俄曙色已辨朝日初出光煜然布射回視山壁益翠綠斑駁可觀方踽踽信步見一叟面溪危坐面目枯瘠身支離如千歲松余擬以遘難告趨爲禮叟微睨似點其首狀殊偃蹇詢之不答但作狀示意欲余負彼渡溪者余疑其欲往採果實憫其衷負之將抵岸余佇立趣其下又不答突伸兩足毛磔磔作黃色躍坐余肩以手扼余吭余氣閉踣地尚不釋但扼力稍弛少頃漸蘇叟以足承余胸迫令起促摘果供食自是終日役余不令少息夜臥則手環余頸辨色即抶余迫往覓果不當意則足蹴余體傷累累諸君試思余竟困於老物遭此凌虐即力不敵能無切齒耶一日余見瓠瓜有絕巨者已曝幹乃空其中揉葡萄汁於內藏隱處數日以負叟憊甚出飲之則已成美酒興頓豪忘困苦高歌慷慨叟見余飲酒樂涎流吻外舉手索飲余以瓠內余沈與之叟若知味者一吸而盡俄大醉躍上余肩身搖曳不定彘呼而鴞笑酒氣噀人兩足漸軟弛余度其無力驟聳擲之叟墮地亟按其項已爛醉若死余以大石擊其腦斃無窮隱恨一朝宣洩君等當爲余喜而浮白也既斃叟泄憤心快甚彳亍向海濱見一舟下椗向陸汲清水見余具詢得故曰是老人大險詭君竟爲所困嘻幾殆矣蓋叟每獲一人必扼死而後已受禍者難更僕數我曹偶抵此島皆有戒心即孔武有力者亦莫之敢攖君被獲得生且除巨害實行旅之幸即要余上舟主者頗優待旋抵一城屋皆以石築舟中諸商多與余善偕至逆旅贈囊一爲介於城市人人各有囊商令同往採椰實囑毋相離離則不利又貽余干餱乃攜食負囊往至椰林樹皆矗立參雲際實綴樹杪幹澤不能緣以升羣猨聚其上人至輒潛伏高枝城人投以石余助之猨怒摘椰實還擊即掇拾藏諸囊再投再擲椰實纍纍於地盈載返蓋舍猨固別無採法也商以重金易余椰實且曰君可日往採得多金再謀歸計余如其言獲厚利前舟已載椰去他舶至乃運椰挈金附以歸抵康馬力島島多出沉檀胡椒民不飲酒不近女奉爲國法余悉以椰實易檀椒海產珠僱善泅水者採之獲大珠無算比返報達售得善價以十之一資拯濟而後及其私星柏達述竟亨北偕衆賓去以六次航海事尤足驚心動魄復有翌日之宴凡前與會者皆沓至焉酒數行亨北亟欲聞奇正襟引耳於是星柏達曰余舍安樂冒險阻再接再厲無稍退挫是行也家人涕泣攬余裾朋舊亦堅挽力陳利害余概不顧謂丈夫寧效兒女子悒悒閉置耶立起就道由波斯印度抵海口舟行不復經波斯灣乘風疾駛一日大霧迷道不知所向久之霧氣漸消歷歷可見正忻眺間主舟者忽躅足哀呼不止余大愕復見其擲巾於地以手自搏其額色若死灰目康馬力島瞠視不瞬恍發狂疾亟詢之曰死矣舟已入險地頃刻海流至舟必爲所卷將盡沉淪於水國矣亟命下帆而大風怒作海流衝激舵師束手舟觸石立破幸乾餱已預具相與躍登陸主舟者環顧復大痛曰天實喪予陷茲絕土入此山向無生還者此累累白骨吾儕將爲之續矣余等仰察山形始知爲一海灣絕壁環之崖之下碎帆敝檣與骸骼相錯雜百貨狼藉沙間知主舟者語不謬乃相持而哭忽水聲淙淙不絕視之清流一道緣岸投谷洞中洞高廣璨然雜水精赤石崖坼處有青瀝若乳膏滴滴入海爲巨魚吞入俄復吐棄於涘即成龍涎者山又產沈速視康馬力島出者相若地故饒珍貴物以旋渦之險行旅裹足不幸誤至則人船俱盡蓋山壁迴風壓舟浪驟逼即旋轉於盤渦中或淪無底或觸石皆不得免即不然而洪流推捲入峽山陡峻徑路絕萬無生理也既困此海濱皆面深墨無人色度不久必死乃議善死法計餱均分之食盡當絕責後死者掩其骼未幾儕輩相繼歿余少私其餱同侶未之覺故得苟延以踐掩骼之約余糧無多行將作餓鄉遊又誰爲埋骨者念至此五內崩裂悲惘中聞水流入洞聲頓有所觸至洞口諦察之見水入不出度洞盡必有可通處擬束木爲桴順流而往即遇險葬身於絕洞與暴骨於海濱等死也顧此或可望一線生倘天幸得出則此山所產珍奇難僂指數不難席捲歸富且與王侯埒豈特免一死哉於窮蹙待死之時忽作此非非想此余生平特具之性所以歷諸艱險而氣不衰亟斷木以藤纏束之若編柎然既成多載諸珍及龍涎於上置流中浮送入洞初尚有微光繼昏暗不辨晝夜惟耳畔聞濤聲洶湧洞石之覆垂者時觸首幾裂懼而俯囊中糧欲盡非甚飢忍不食憊極而臥桴隨流下比寤則非復在洞中景象一河綿亙桴系樹根驚訝間見黑人蜂擁至余起爲禮彼雜然若相詢音啁哳不辨余喜甚疑在夢中久之知非夢乃操亞刺伯語申謝於天黑人某甲能通亞刺伯語者也聞余言亦操亞刺柏音趨而前與余寒暄謂余曰君毋驚僕等皆土著是河發源於海鑿山穿渠而過頃汲水灌田園遙見有若舟者自峽出趨河幹待俄見浮桴至中滯不前有善泅者移桴抵岸見君酣臥故繫舟待寤願聞其詳時余飢甚乃曰余久不得食聲力俱竭乞食我而後語君即畀余食食竟具以告甲驚嘆旋語余曰君以奇思脫險非恆人所能欲述諸吾君恐或傳誤用敢冒昧請躬爲一行余首肯黑人導余騎三五健者曳桴登岸負裝從於後遂入蘇潤地泊城蘇潤地泊者名島也島主有仁德既至修謁其君詢之對以星柏達業航海因僂述所遭王大喜嘉余膽命以金字書冊懸諸國門爲國人倡復摩挲余所得珍物讚嘆不已余進曰漂泊得荷不棄愧無以報倘不土苴竊願自附獻芹之意爲大王壽曰是天錫君者予何敢望惟願子少留他日將有以畀子余感謝君命爲余定舍館賜僕御給事左右余暇多遊覽以遣羈思是島居赤道下晝夜平地縱橫各四百七十英裏都城傍山築綰山之尾羣山環島高甲地球產紅玉及諸種寶石山多含鋼砂資磨礪若椰若松柏植極繁海濱產珍珠谷出金剛石聞昔亞當自樂園見逐後棲止此山乃登訪其遺蹟久之倦遊思返請於國主允之瀕行賞賚有加並以國書及幣囑呈加利弗藉敦友誼躬送河幹命主舟者爲余部署國書以獸皮爲之至貴重色黃作印度文墨青色語簡而敬國書之文列於下加利弗赫侖挨力斯怯得殿下夙聞仁政無由瞻對因緣便羽敢獻尺書自維不德猥統蘇潤橫覽富強幸尚未後企望左右願祝永寧忝附邦交共敦睦誼不腆之儀聊將區區削牘扃函乃心馳戀某再拜舊約創世紀謂亞當爲人類之始祖其儀一赤玉杯高尺許厚寸中納珠重二十分兩之一二巨蛇蛻鱗若銀錢臥之愈風三瀋水香五千兩四美姬數輩綺繡金玉以爲飾容光照人亡何舟抵伯沙拉返報達即齎國書並載美姬儀物詣宮門呈之加利弗覽書竟詢余曰蘇潤地泊國主自詡富強然乎否耶余對曰嘗察其俗觀其政考其物產似尚非虛語其宮室之美振古無倫君出則設寶座於巨象之背衛士列左右虎賁戈而前執殳者擁於後戈殳皆飾以翠玉武士十余人皆衣錦綺亦乘象象之飾極珍炫從臣之冠悉綴以寶石及金剛石望之若霞星之璀燦臣之頌功德者翕然合響作爲詩歌曰既富且強吾君樂康又曰既富且強使吾君而亡誰主此邦於是侍從者皆合辭蹈舞而唱曰既富且強君壽無量年與山共高名與水同長以是知其君民之相洽興且未艾且其君英斷廷無獄訟於應盡之義務不稍懈弛誠有爲之主也加利弗喜謂余曰聞卿言知蘇潤地泊國主之賢辱其先施徐當往報乃重賚余命退此余第六次航海事也公等倘不憚煩詰旦願早集請繼此而言爲余海遊之歸宿衆唯唯興辭衆賓既如約至而亨北最先頃之宴啓主人執爵而言曰歲月易遷余六度作海外遊不覺老之將至少年豪氣半已銷磨願以此余年優遊裏閈間漉酒蒔花爲樂憶前此犯險難歷困苦蹈不測幾死者屢至今每一念及春心裂膽豈能尚以倖免之軀於垂暮年華再踐覆車以自罹兇厄哉一日與友飲方酣僕持刺報客至則加利弗之使臣也余出使曰僕奉命來有事遲君議請偕行不得已入見加利弗曰汝歸自蘇潤地泊以其國主之書若儀來夫來而不往非禮也茲國書一函方物數種皇華之簡子乃克任願一行以宣予意余聞命若震霆之及體惶遽無措躊躇而對曰辱承寵命敢不謹效馳驅惟航海以來六遭巨厄心膽碎矣比血氣日衰墓木已拱懲羹吹齏愈益回皇況乎修兩君之好宜如何鄭重而以頹然一老獨肩此任萬一猝委溝壑身命不足惜如墮事何乞別選行人實公私交幸復將所歷諸險境流涕述之加利弗引耳無倦容俟余言畢謂余曰子生平遭際可謂非常然置之死地而後生具見膽略壯遊凡六度既皆化險爲夷識老愈周此行必無他慮況蘇潤地泊途非窵遠而睦鄰修好一國之榮辱系焉願子勿辭用光吾國歸期遲速惟子主之余見加利弗意已決知不能固辭乃謹奉命王色喜賜金幣千以壯行色越日即束裝奉國書方物首途赴伯沙拉登舟揚帆直駛波平如鏡山色斐亹迎人異地再經若重逢故友抵蘇潤地泊島即齎書幣先謁維齊謂奉加利弗命來修睦誼即歡然導余入宮以使臣禮見國主審視知爲余大喜曰自子去後常惓系不置今日得繼見良慰余以書幣進爲加利弗達謝忱並都人士傾仰意始以己意起居王覽書甚悅閱諸物則金須紅紫牀各一皆未易得者瑪瑙瓶一高視徑益其二鐫獅狀甚猛一人跽而挾弓矢欲射奕奕如生一幾飾殊珍爲猶太古王蘇羅民遺物錦衣五十襲白縑衣百襲制精密爲開羅蘇伊士基亞勤散得所產品國主受極歡余已將命即起辭復邀厚贈乃啓椗捩舵返斯時歸期可僂指數五兩所指安穩可臻而孰知變故有非意料所及者舟行既三四日忽呼嘯聲大作羣海盜以飛艇至操利兵跳身上圍而搜劫倉卒不及御舟爲所據拒者悉爲戮余與主舟者素弱被虜迫爲奴褫余衣易以敗絮揭帆抵一島售諸島民若馬牛然余爲某富商所得商引余至其家賜余衣詰何業曰余家報達商於外舟行遇盜劫既奴余復售於君曰汝能射否曰少嬉戲習之雖久荒尚能引滿主人乃授余弓矢引一象與共乘余跨於後抵叢林幽深陰翳循徑入至一大樹傍趣余下曰亟升木開羅埃及京城在尼羅河岸蘇伊士爲聯絡亞非兩洲之土峽今已鑿斷爲運河溝通地中海及紅海爲世界著名巨工之一基亞勤散得在尼羅河口大三角洲上爲希臘名王亞力山大所築今爲非洲北岸名埠以待有象經此射無赦斃若干來告言竟策象去余藏身樹杪至夕象無一至者黎明有數象過樹下急射之發數矢僅斃其一余皆逸乃下樹歸報主人喜賜精饌旋偕至林中劇地瘞象曰俟腐取其牙余射象約兩月日必獲一一日羣象蔽野來奔樹下仰首悲鳴繞樹數匝怒目相向以鼻環樹知其來報復驚皇無措弓矢墜地屏息不敢少動有頃一巨象鉤鼻於木本猛撼曳之木拔而僕余墮象卷以鼻諸象踵其後無何抵一所象釋余於地意若命余坐者試席地巨象即率衆象退余恍惚若夢有頃見無他象至起立四顧則身在大谷中象骨山積牙亦縱橫殆遍思莫得其故久之始恍然曰嗟乎象雖獸族而天性仁厚蓋是地爲衆象蛻骨所象蓋謂余以牙故日殺其類悲種族之遭害又不忍傷人故導余來此睹其狀而憫之意若曰欲牙則取諸此毋再摧殘吾類也余小憩即出谷循徑歸一晝夜始抵所主家途中絕無象跡主人見而喜慰曰苦汝矣余往林中見樹圮而弓委遍蹤跡汝不得度汝或死於象今何幸得歸亟語我具告之翌日主人偕余入谷所見悉如言大喜恣取牙而返語余曰君忠實能得聚牙所致余得巨利余甚感余不敢復奴隸君請爲伯仲射象之險向祕勿宣今舉以相告余業售牙歲命奴求之奴爲象困多死者即廣設備不敵象獪今子獨免於厄復大有所獲子誠非錄錄者全島人聞之皆將重子矣子大有利於吾國允自主與平等尚不足酬萬一欲報君者非僅出於鄙念也余曰辱推愛有加無已谷中之獲是君所應主者余特幸遇而發之耳余就衰甚念故國願速賜歸爲幸曰甚善俟舟至當爲治裝余無事相與遊眺或載牙於谷自是全島皆知往取者道相望矣居亡何余擇一巨舶運牙至舟幾佔其半悉爲商贈並他珍物稱是余拜受登舟追思爲盜略賣時寧復知能脫壓縛獲重利相羊賦歸若今日之遇哉舟抵印度偷力斐馬海口余攜裝就陸售牙獲重資購珍異行幐跋涉視張帆之適況瘁實甚然回憶涉鯨脊系鷯爪臥棘巢殉屍窟大鵬之石怪叟之足海流之渦巨象之鼻種種厄險由今視之雖風塵歷碌猶桎梏之於懸解也至報達即復命於加利弗並陳遇險事加利弗曰變生倉卒累子遭暴轉禍爲福得象齒巨利彼都鹹受子賜此事當金書藏之以垂奕禩乃重賚幣物以獎余勞余自此息影敝廬翛然自適不復縈風濤於魂夢矣星柏達述其生平航海事既終謂亨北曰余出生入死數數以性命相搏得今日共朋舊持樽酒酣嬉槃譚壹笑以爲樂是區區者殆適以償疇昔之顛連非宴然安坐而幸獲之也設余當時因循悠忽耽於逸欲不痛自鞭策躬犯艱危以力求自立將遺產蕩盡窮無復之有傫然填溝壑耳即不然而半途畏難自阻志氣早隳所期不達亦烏能暢臻悆樂哉亨北乃立起自責曰前此鄙夫之見實蒙然坐雲霧中乃刺刺囈語今得奉教於君子知優遊娛宴皆自阽危磨折崩心墮魄中來也余一肩勞頓傭分所宜而今而後不敢告困星柏達乃以金贍亨北家引與共處亨北亦稍稍效賈人事頗有所獲終身於星柏達言銘志勿諼雲