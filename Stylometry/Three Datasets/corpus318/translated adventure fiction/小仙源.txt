凡例一是書爲泰西有名小說原著係德文作者爲瑞士文學家興至命筆無意餉世後其子付諸剞劂一時風動爭爲快觀已經幾次繙譯今戈特爾芬美蘭女史復參酌損益以示來者一是書於纖悉之事紀載頗詳足見西人強毅果敢勇往不撓造次顛沛無稍出入可爲學子德育之訓迪一當時列國殖民政策尚未盛行作者著此殆以鼓動國民使之加意今日歐洲各國殖民政策炳耀寰區著是書者殆亦與有力也一穿鑿附病不信拘文牽義病不達譯者於是書雖微有改醫然要以無慚信達爲歸博雅君子尚其諒之凡例不咄源執測一原書並無節目譯者自加編次彷章回體而出以文言固知不合小說之正格也小仙源目錄第一回遇颶風行船觸礁臨絕地截桶爲舟第二回登彼岸雞犬騰歡營生機兒童努力第三回尋舊侶師生德報怨歎異數狙公石酬瓜第四回獲小猿將大作馬搜遺畜率子登舟四第五回踏浪衝波偕來芻豢遷喬出谷雅慕稽巢弼第六回錫橋名不忘故國運家具喜得新居第七回更上層樓林中築室大庇寒士海上遺衣第八回甘粗糲慈母訓佳兒睹水藻羈人懷往哲第九回分功易事悔誦陳言捉影捕風靜參妙悟第十回絕猜疑中流焚廢艦嚴守衛長夜憶家園小仙源目錄小仙源目錄第十一回惡飢鷹同羣自伐畜乳犬擇種留良第十二回調繼牖戶備豫不虞憑弔英雄相憐同病第十三回風雨空山勤紡讀蓬瀛福地足鹽煤第十四回盡人治川原供點綴樂天倫眷屬傲神仙小仙源一第一回遇颶風行船觸礁臨絕地截桶爲舟日色黯淡陰風怒號茫茫大海煙霧橫空水天相接冥不見涯孤舟一葉顚簸於洪濤駭浪間忽疾忽遲載沉載浮正努力逆流而前而狂颷愈緊水飛撲天舟人不支方針無主向位頓迷無何帆裂檣摧勢瀕於危婦稚驚號合舟呼救噫斯眞存亡呼吸之際也是何舟歟瑞士人洛萍生攜其妻拏浮海之舟也啟程曾未久而陟險已六日至是風浪更惡舟子皆困極而弛臥舟愈失所憑依洛妻子相向而泣自分必死洛慰之曰天如佑我定當不死若果命盡於斯願相聚於九泉之下幸勿自苦妻稍慰收淚欲有言驟仙源第一血小仙源第一回二聞舟子狂呼曰陸地陸地磔然一聲水泊泊薄舟入船主急呼曰洞穿未速抽水時舟中人皆震倒聞喚急起應命視之則舟已觸礁矣洛心如刀剜其子啼益急強撫之曰兒勿恐是時舟仍前進口行將近陸意必能濟乃出視舟面甫離戶一巨浪撲面過身幾顚衣襦盡溼冒險據船首察之則舟已將裂舟子皆爭赴小艇逸呼救無一應者以怒濤狂吼言語不聞且各思逃生方寸已巳亂誰復念及洛萍生之家族哉回顧舟尾適插二大礁間震簸不定自食用什物皆在舟中設更觸礁則立成虀粉即能登陸奚以爲生心益急正倉皇間隱約見有大陸橫於前雖不知有無居民當不失棲息之所乃返船故作莊容曰幸哉舟已近陸風浪少平必有安身所矣洛子皆幼稚聞父言拭涕嬉笑惟其妻心殊瞭然仍含淚視洛洛示以目妻無如何因強作歡容曰吾儕飢矣盍少進食母因於飢遂進食時已薄暮天色陰晦及夜圍坐艙中但聞濤聲風吼聲相搏益緊衆心戰慄洛念風浪若此孤舟將何以存況如此長夜令婦孺何以安度時羣兒已困甚皆就寢惟長子福麗芝頗能任事從父至舟面守視洛妻則撫稚子坐艙中洛與福麗芝本善泗自問尚有余惟以累於婦稚計必出乎萬全方得同舟共濟幸舟中故多木桶謀擇其二連以索隙其口而納孩其中父子負之而遯計似良得乃入艙集刀索以備傍陸時之用摒擋粗就福麗芝倦甚倒身睡洛與其妻心緖紊亂不能成寐風浪驚心益覺夜長環顧羣兒鼾聲互應洛神不自主惟冀曙色之速見而己水仙源四既而晨光漸啟風旣稍息浪亦平靜乃畧慰攜羣兒集舟面四顧蒼茫不識其地幼兒怪詢舟子何之洛曰彼等自求生命已遠遁矣吾儕阨於風浪荷天眷佑幸延殘生然亦安能不恃人力福麗芝曰泗水而往何愁不登彼岸訥特曰汝能泗者固得計如我輩何苟能搆造一小舟以渡登大陸不更勝一籌乎洛曰善或今日風浪不復作可速整治日用物備就陸計言畢卽自往貯食所其妻往飼禽畜福麗芝繕槍械訥特集器具傑克往視船主所畜二大大見人至搖尾跳躍與傑克嬉傑克懼疑大將嚙己失聲哭僕於地憤甚遽躍起捉一大乘之適與洛遇蓋洛聞傑克哭聲疑有變急趨視見而大遽急扶之下誡之曰大餓數日行將噬人汝何罔知利害若此時羣兒畢集福麗芝得槍六子藥數袋訥特負斧一鐘一及刀鑽釘等物咈蘭克攜一箱至羣兒啟視大笑蓋滿實魚鈎及繩線耳洛曰誠可笑但漁獵足以資生勿謂小子無知也福麗芝訥特所取自勝於此談笑間洛妻亦至曰有牛一驢一豕一山羊二綿羊六皆已飼之矣洛謂羣兒曰兒輩各盡所職甚善惟傑克殊拂人意傑克引二大來謂吾儕至陸可作畋獵之助然人且不能自保況二夫哉今試問登陸將用何策咈蘭克曰父乎吾儕曷不各坐一大桶漂流彼岸兒嘗於叔母家池中試之曾無傾覆之患洛悟曰信然童子理想可嘉速取鋸釘來可施行遂與其子負大桶至舟面桶以鐵圈圍之木質甚堅洛取四桶各鋸爲二成半圓桶入復釘合鉎平既成衆皆喜躍惟洛妻默然不樂洛叩其故曰若此水仙源第一煎五小仙源第一回小舟載重幾何勢必傾覆洛慰之曰姑視後效因以八小桶釘長板上而留其首尾一若大舟之龍骨視之宛一舟也又於八小桶之旁以木片釘之使堅雖不能橫行於狂瀾怒濤之上而於風平浪靜之時似能安抵大陸矣小舟旣成而重不能移寸步乃使福麗芝取起重機至洛以大捍置小舟下以起重機舉之舟應手起大喜乃以大索縛小舟尾縛其一端於大舟之桅上復以二大捍置舟面移小舟於上挽諸舟邊而浮之海羣孩鼓掌喜躍顧舟勢欹側簸漾不定洛俯思其故知舟小質輕乃以日用諸物實其中果平衆益喜洛卽坐一桶中以小舟纔堅縛於大舟起覓小藥得數枝殊欣慰部署甫定疲甚且飢火中焚遂就食食畢少息勸其妻易男子裝取其較暖而便捷也妻從之衣舟子服而出自顧靦然羣兒大笑洛亦解頤遂各歸寢旣而鼾聲大作孤燈半明四周幽暗姑求夢中幻境翌日之生死存亡蓋不暇多顧也第二回登陸地雞犬騰歡營生機兒童努力翌日黎明衆皆起洛曰今風濤平息吾儕將乘此時速覓安身之所所遺禽畜可解放之棄所余糧食於舟面俾延殘喘言次回顧羣兒曰速備需用各物母使支絀遂自攜槍彈置一桶中命妻子各備獵囊一復負什物釘鑽一箱及篷索至以備設帳就宿也少頃羣兒踵集各有所攜堆積舟面洛多之命留其半散置桶中方奔走部署間驟聞雞聲若預知人將棄之者洛惻然乃取雞十二置桶中蓋以木片而釋其余意鵝鴨能泗必能自覓生路鴿亦能飛翔至陸也洛妻最後至攜一巨囊來擲之桶中置咈蘭克於內小仙源第二回以防傾覆羣兒各坐一桶洛妻繼之洛亦攀舟下洛妻桶最前次咈蘭克次福麗芝傑克年僅十齡勇往不少怯危坐第四桶中五六兩桶則滿貯食物家禽訥特年十二最長氣亦最壯屹然直立第七桶中洛殿於後登舟甫畢潮適至喜得天助各執一漿奮力前駛而茫茫大海去陸尚遠正未知存亡何如也行久之小舟旋轉波際殊失所向洛忽有所悟以槳作舵舟果前行遙見二大投身海中泅水就舟羣兒欲援之洛恐其跳躍而上有礙行馳阻之以手二大益努力泅至舟邊以前爪搭舟緣緊緊相隨久之見陸洛意稍慰然海濱奇礁突出浪爲石阻勢亦洶湧洛懼甚掉槳如故忽覺有物漂流舟旁視之則大舟中所遺數桶也以索縛之附舟而行洛意大舟已覆然亦無所戀既近陸頑石橫立中有小汊蜿蜒而入直抵大陸竊喜之福麗芝狂呼曰有樹矣洛徃視之杳無所見正懊悶間傑克授以所攜遠鏡洛急取視果見林木蓊鬱小港中有鵝鴨溷行知卽臨行時所解放者未幾抵陸衆皆躍登二大已先行咈蘭克獨後洛妻攜之始出方履岸二大狂吠鵝鴨大噪雞鴿歡鳴羣兒喧曄聲震四圍洛等伏地禱天乃盡起舟中物堆積岸旁察視地勢有平坦高原起於前頗宜居處遂出繩索竿釘篷布等物支搭小帳旣成洛使羣兒拾苔草木葉曝之曰中以備入夜鋪地就臥繼出糧食作炊解鍋燃葉洛妻及咈蘭克守之福麗芝急擇一槍沿港行訥特憚其險峭獨往海濱傑克亦自高原疾馳至水際覓介貝類洛欲至登岸處取什物甫至其地以峭壁難下必繞道行姑置之乃往他處負大桶至帳方欲啓行忽小仙源第二回九小仙源第二回聞傑克哭聲急持一斧往至則傑克直立河中水幾沒膝一海蝦以右螯牢箝其足蝦見人至棄傑克遁洛一躍擒之傑克欲持歸示家人洛與之蝦復箝傑克手傑克擲之於地大聲哭洛笑之傑克怒投以石蝦應手斃二人同歸傑克先行呼曰來視蝦訥特福麗芝何在咈蘭克爾取之蝦不汝傷也羣兒環視傑克指其螯曰若以箝予予斃以石訥特曰是可食也盍烹之洛妻曰姑藏之以待明日洛復負桶至謂傑克曰吾儕登陸後汝首得食物深可嘉慰訥特曰予見海濱有數介族據石間欲取之恐水沾衣履故不果洛曰汝母怯衣服雖溼可曝之日中也訥特曰諾予更能以海鹽至石上有白色晶質必海水所凝者洛曰善盍將一囊去苟欲試鮮其速行訥特應命往手捧而返視之果鹽也惜與沙泥尾雜殊不潔洛妻納之湯中以樹枝蘸而嘗之曰味自佳顧急於登陸未攜匙碟詎能持鍋牛飲乎衆皆垂涎注視鍋中飢火中焚恨無良策訥特曰設有椰果剖其殻匙碟俱全矣洛曰然然安得之訥特曰盍代以貝榖洛曰善速取來惟染指沸湯中勿怨也訥特未及應傑克已馳去訥特從之傑克就水中拾得貝榖無算擲之岸上訥特檢入獵囊中別選一最大者納已囊內以備自用旣而傑克起獵囊亦滿遂偕返時福麗芝猶未歸也洛妻恐有變正憂慮間聞福麗芝聲急起視之意必無所獲傑克探其囊呼曰一小豕臥其中衆趨視則野兎類也福麗芝曰港之左側有地低窪桶檐數事漂流水際殆吾舟中物取之何如有牛有羊有雞遊行於野吾欲於明晨往視之吾輩正需牛乳所食餅苟有牛乳和之亦不小仙源第二四千忘小仙源第二回十二至堅不可齕言已少息復言曰彼處樹木蔥龍草亦茂盛甚宜設帳吾輩何獨戀戀於此洛曰亦急不暇擇耳姑勿言汝曾見舟中人乎曰否否途中無一人跡水中亦無所覩惟見一獸豕身兎足蠢然徐行言次衆皆就膳各以貝殼舀湯飲手入沸湯中有受創者訥特獨自囊中出一巨者滿盛湯而冷之安然暢飲洛曰汝殊敏捷惜僅爲一身計耳顧吾儕皆能杳湯自飲奈二大何汝盍飼之訥特取湯呼二大前二大爭趨食衆方環坐閒談以待湯冷犬走嗅福麗芝所獲獸羣兒起逐之福麗芝忿甚取槍擊犬洛急止之幸槍折未中衆復席地坐洛俟福麗芝忿少解婉言訓導謂少年不應暴怒若是旣驚幼稚且於窘迫之際又折一槍非予亟阻則二犬必同時擊斃如此暴舉後宜切戒福麗芝深憾鹵莽自陳稱意晚膳既畢羣雞入帳啄食余屑洛妻飼以穀食旣就宿帳內野鴿羣棲石上鵝鴨則伏草際夕陽旣下衆復安置槍物跪誦禱文各就寢時天氣頗熱然無衾被夜深殊覺寒冷洛又於中宵起視動靜旋亦歸寢不逾時鼾聲復作矣第三回尋舊侶洛生德報怨歎異數狙公石酬瓜翌日黎明洛聞羣雞齊唱即寤見諸兒尚熟睡曙色朦朧微侵帳外仍闔睫稍息撼醒其妻共言昨日之事洛謂福麗芝既見舟中物漂流傍陸同人或有生機同處絕境倖免沈溺即置同人性命於不顧亦非奉命宣教之本意今當沿海邊蹤跡同舟諸人妻然之且謂既設帳此處必留數人護守遂定議洛與福麗芝共往訪尋妻與三兒留守洛言予侵晨卽行薄暮必返竭一日之勞或能承仙源十三十四援拯一二同侶亦未可知然勢難枵腹從事必先飽餐幸爲予備之曰以傑克所獲海蝦作湯何如言次即取火燂湯洛喚醒羣兒問傑克海蝦何在傑克自石穴中取出蓋恐爲犬所食而深藏之也洛曰予與福麗芝將往海濱尋訪遇難同人慾以海蝦饗汝兄爾有吝色乎傑克慨然以蝦授父洛出乾糧與福共食旣畢訥特及二兒固請偕行洛憐其幼穉且嘉其壯志婉謂之曰汝輩同行固佳然汝母寂寥宜伴之且新廬草創必留數人護守諸兒從之洛欲攜忒克大名亦名斯拍林同行遂命福麗芝縛咈洛克司亦大名之項拴之於柱又命取數槍出福麗芝赧然不語勉以昨曰擊大致曲者膝之使直洛含笑視之徐謂白汝槍已曲可別取一桿二犬皆向之狂吠福麗芝手撫其背飼以麵包咈洛克司俯首搖尾忒克跳擲如故羣兒皆笑傑克曰試以海蝦飛余之福麗芝從蘸大果俯首帖耳將行訥特曰傑克汝能爲豫覓一大果匡若汝首面滿生乳汁者乎傑克未及應咈蘭克顧謂福麗芝曰汝若覓得請速畀我洛失聲笑曰汝輩速禱天佑吾二人無恙言次曙色已升洛急備糗糧攜槍而起與三子接吻復與其妻握手言別囑其善視傑舟謹守帳幄勿縱羣兒出外其妻一一應之臨行羣兒皆掩面哭洛與其妻形容慘淡相對欷歔一若有禍變將至者然洛方與家人酸惻悲泣聞港間水聲洶湧陡同人蹤跡洛與福麗芝抹淚而起各負一大袋以備獵獲野獸可囊之以歸也手執翁哉三致聲珍重而別其妻及三子皆立帳外目送之旣歸帳心猶慎慎不定惟祝洛父子去來無恙耳洛父子既行忽失忒克所在意其返帳矣倉遽間未及兼顧至港邊見右岸崎嶇難行惟近海左濱可徒涉而過乃相與疾馳至其處涉水翦渡經叢草其高數尺行未數十武忽聞獸足聲疑爲猛獸福麗芝卽舉槍欲擊注視足聲起處洛竊喜其敏捷諦視之則忒克也欣喜過望福麗芝雖舉槍以待然不如昨日孟浪洛益喜其謹遂攜大而前是處左臨大海右倚峭壁深林豐草突出其間洛父子徐行四顧以覓同人福麗芝欲放槍爲號俾聞者尋聲而至洛急阻之曰吾等初至是島未識有無居民使有蠻族聞槍猝集衆寡不敵吾等休矣福麗芝忿言曰彼舟子棄吾等遁視人命如草芥即有不測尚何足惜奚必奔走勞苦以蹤跡耶洛曰子不聞以德報怨之說乎彼雖無良吾何忍效且臨險逃生方寸必亂倉皇失措遑顧乎他義雖不可猶可原也且吾等所取半係彼物卽脫險小舟亦未始非其所賜君子待人以恕曷一息忿思之福麗芝曰舟中尚有牲畜苟能攜之至陸不猶愈於搜尋狼心之舟子乎洛怫然曰牛羊生命顧貴於人耶舟中牲畜尚有余食俟一二日後風濤旣息取之何傷且舟之沈否尚未可知子何貴畜而賤人耶於是二大復前行至一叢林林背水而立蔥鬱幽靜因相與倚樹少憩出所攜糗糧食之忽聞鳥聲仰視見麗禽據樹翠羽炫目惟鳴聲怪異不堪入耳忒克突對樹狂吠有獸若猴箕踞樹杪福麗芝急趨視未數武一圓形之巢阻其前福麗芝急不暇顧誤踐之諦視稱奇洛視之知非鳥巢乃破之撫掌喜曰是卽訥特所言之果也不意果有此吾輩何幸得之福麗芝曰果汁何在洛曰是果半熟其汁未凝潔白如水仙源第三迴小抽漁第三湎年成乳是爲瓢瓜今全熟矣乃穿林過至一平源遙見瓢樹林立果實纍纍蒂結於根洛語福麗芝曰有此瓢瓜不愁無匙碟盃叉矣福麗芝喜曰自後飮食無須染指沸湯中遂剖其一作匙式滿食沙泥其中復作盃碟等式曝之烈日中焙之使乾俟返帳時取之洛問其子曰瓢不生於枝而結於根者何也曰得無以瓢實巨重枝不勝載亦以見造物運用之妙歟洛頷之舉手以遠鏡四視闐無火跡旣至一小嶺父子奮力以登四顧則大海前橫水陸清晰易見杳無人跡意舟子十余輩皆巳葬身水國矣不禁歎息而下前行至一地荊棘叢生產蔗甚多洛恐有蛇蠍隂藏其中沮以艱澀難行乃使忒克前導洛折二蔗其汁黏潤如膠嘗之頗甘福麗芝取數盡齒之驚且喜曰是蔗較尋常所食者更甜童子何幸得此福麗芝且言且食洛恐其逾量亟阻之臨行福麗芝又折多莖束而負之於背未幾至一橡林林內多猿見人至猱升樹杪目灼灼驚視而啼福麗芝舉槍擬擊洛急掣其肘曰吾等當體上天好生之德苟非飢餓瀕危母戕生物且猿不可食殺之何益姑留其命予有妙用言已拾石投之羣猿大怒爭以果實回擲未幾成堆父子乃踞而剖之食其汁福麗芝大笑洛亦解頤復以所余海蝦飼犬時夕陽將墜乃攜余果而歸一第四回獲小猿將大作馬搜遺畜率子登舟洛等在途且行且啜蔗福麗芝見所余無多驚曰貪食無厭將無以遺家人乎洛曰持蔗行烈日中厯時既久質必變酸留之無用福曰幸予所攜樽中巳滿照果汁當以遺幼弟洛曰果汁與蔗汁亦九小願源亡十等魅時久味亦變福麗芝意怏怏未幾至曝瓢之處所作磲匙巳乾堅實如骨乃納之袋中忒克忽疾馳前去洛等從其後見忒克入羣猿中追逐狂噬羣猿方戲躍見大至多四散惟一母猿攜一小猿驚惶無措行少遲爲大所獲福麗芝急從大口奪之視之已斃小猿不知畏懼一躍登福麗芝背以爪弄其髮福麗芝驚呼小猿握持益緊洛趨援憐其穉不忍傷之立而笑小猿見洛至始懼而躍下兩目直視洛等若求爲庇護者母猿高大與福麗芝等小猿則僅如貓靈捷可玩洛欲縱之去福麗芝一再請願分其果汁飼猿洛不得已許之少頃忒克至猿見而戰慄緊持福麗芝衣福麗芝怒目叱大不使近前復以索縛猿於大背忒克跳躍不定福麗芝恫喝之始俯首負之行洛顧福麗芝及大猿而笑牽大攜證宛然弄猴人也及至港邊聞咈洛克司吠聲似告洛等謂家人在此者忒克遙應之報其主已至小猿懼脫索躍登福麗芝肩推之不下忒克見小猿旣去急馳至水濱涉而過至羣兒前搖尾跳擲洛等亦涉水歸家人各相抱接吻以示親愛訥特傑克皆懽呼曰猴來福麗芝汝何由獲之惟咈蘭克逡巡卻立顫聲曰努目露齒長毛利爪形何可怖傑克曰吾謂小猿之形美於汝不見其笑容可掬乎我將視其飲食訥特曰福麗芝汝見有吾言之大果乎洛妻曰我意君與福麗芝必已臨險洛父子未及答少息始厯陳所遇指於何地見瓢於何地獲猿又言攜數物歸遺諸兒惟未見舟子蹤跡洛妻不待言畢額手慶曰上天默佑使汝二人安然而返予別君後度曰如歲望眼將穿今始釋然耳君疲乏甚兒輩第四回速助而父攜槍物入帳言訖傑克荷洛槍佛蘭克負瓢果洛妻攜袋福麗芝取數瓢及蔗出以槍授訥特而自攜蔗一束又以瓢授訥特訥特躊躇曰予力不勝洛妻笑而接之福麗芝故曰使訥特知果中有甘汁予知其必不忍釋矣訥特曰是有甘汁耶予力能負槍及果速界予洛妻不言未幾至帳晚餐已備折樹枝作義炙數魚及一鵝咈蘭克往視之鍋中湯作沸聲香味撲鼻帳後置荷蘭乳餅一箱洛等喜甚幾忘其寄身荒蕪絕島矣洛見其妻處置井然深善其能而怪其烹鵝之速洛妻曰是訥特獲自海濱者傑克咈蘭克終日捕魚予故攜乳餅箱至帳啟蓋作食也福麗芝曰小猿已飢當速飼之傑克曰予已試之奈不肯食洛謂猿穉不能食必先飲以果汁傑克願以其果汁飲之訥特及咈蘭克則堅請先嘗傑克曰必飼小猿否則將斃洛妻曰吾儕何獨不然曷先就膳於是衆席地坐羣兒剖瓢爲二作匙式傑克以果汁飲小猿羣兒助之洛等亦各飽餐入夜衆皆就寢置小猿於草簟上福麗芝與傑克夾臥其旁家禽飛登帳上就宿少頃衆皆熟睡忽聞帳外有鼎沸聲犬急吠禽狂鳴洛知有變家人皆醒幼孩怖不敢出聲洛與其妻及福麗芝各持一槍出於月光下見大方與羣狼鬬洛與福麗芝急射之二狼應手倒余皆逸去二大爭搏之復斃其一洛等見狼不足患使二大守視歸帳復睡就枕未久晨雞已鳴洛驚醒遂起與其妻拚擋應辦之事洛曰予今日將與福麗芝乘桶舟至大舟所在舟中遺物不少吾將運之至陸其禽畜之生存者宜速取之然吾濟必先籌貯藏之策其妻曰君可與福麗芝速行分山廣第呬白予雖憂悶尚堪爲君分勞也洛喚羣兒福麗芝先起見死狼橫臥於地血痕狼藉撫其一革尚微溫扶之起置其前足於帳將以驚羣兒大見狼猶疑其生竟前搏噬勢將碎裂之福麗芝急誘以卽大乃退至帳外隙地羣兒皆爲犬吠驚醒趨出四視傑克攜小猿出小猿見狼大懼躍回帳中埋首藏身不敢作聲衆皆早餐訥特手持麵包一片目視箱而言曰麵包已堅苦難下咽設加以豚脂則味必佳言已起身至箱前探手入隙出豚脂分授家人試之果佳洛笑曰訥特善品味惠及吾儕矣洛妻回顧見二大臥地下項間傷痕頗深遂以豚脂敷傷處撫之曰義畜苦汝矣訥特曰二大無圈奈何傑克曰予將爲之製數具時福麗芝已挽小舟近岸洛馳登一高原以片帆作旗建其上退謂其妻曰有急變則去旗鳴槍三聲汝儕當疾來援將行又囑之曰吾僭歸無定時今日若不及返則將留宿舟中其妻曰君與福麗芝夜宿小舟中予心頗安若寄跡大舟則或至遇險予憂慮殊甚坐臥不甯矣洛父子攜槍登小艇以大舟中食物尚多能至舟則不愁無食福麗芝又攜小猿同行謂有牛羊乳可以飼之家人皆送至水濱羣兒囑福麗芝善視小猿遂解纔鼓棹前進程未半潮適至舟順流下遙見大舟橫海中顚簸不定因去舟時已下碇不至漂流無跡及傍大舟洛等繫纔攀登福麗芝聞家畜鳴聲急飼之又以猿置羊側使啜乳洛等往視之福麗芝曰來時順流逆風尚易駛行歸時須用帆洛韙其言共覓帆布桅索旣而得帆一長竿一粗索一束以大板加小舟之第五桶上作舟面建桅於小舟升一紅旗於桅頂以示不小仙源第五興歸蓋離岸時福麗芝與家人所約也洛等又搜羅槍彈布索器具刀義匙碟壺樽等物且得食物一箱穀麥菜蔬穀種各數袋唵肉火腿各數箱槍刀數事皆置之小舟中各桶皆滿僅留余隙容足福麗芝復豎一旗以示無險蓋亦與其母所約者第五回踏浪衝波偕來芻彖遷喬出谷雅慕惱巢心洛父子布置旣畢憊甚卽倒身睡大舟中比覺已天明洛急至舟面以遠鏡窺陸隱約見其妻獨立海濱引領望海面知家人無恙乃返艙飽餐福麗芝先出洛繼之往視家畜洛曰家畜蕃庶將以何法運之上陸卽有舟在蠢物何知勢必傾覆若使自海至陸惟家體積輕於水或能無恙余畜必至淹斃奈何福麗芝沈除不答下籌思久之苦無良策既而言曰曷置之器物上而縛以索洛搖首曰舟小載重恐累吾儕且畜類性不馴多動則小舟休矣福麗芝默然少間撫掌言曰曷每畜夾以二大桶以幅帛緊束之再於其項下繫一木片俾仰首浮行以木片繫之舟尾洛不應有頃欣然曰善遂取木桶木片至舟面如法縛之厯二小時事猶未畢乃牽驢至舟旁試之驢觳觫不前洛使福麗芝先下小舟牽驢前已推於後牛次之山羊緜羊又次之獨蠢豕狂奔至舟邊聳身入海泗行向陸洛即登小舟助福麗芝繫諸畜項下之木片於舟尾張帆啟行洛危立桶中探首向陸以遠鏡視家人忽聞福麗芝狂呼急回顧見其驚惶失色叩其故福麗芝曰有大魚撲浪來吾儕將葬身魚腹矣視之果見大魚掉尾衝波至去舟僅裏許洛愕然變色福麗芝射之魚中二彈負創遁浪如山湧海水爲赤洛父子相慶小仙源第五回第五回無恙將近陸落帆鼓樂轉瞬傍陸豕已先登乃盡去諸畜縛牛羊驢皆相繼至岸洛等繫纔於石不見家人來迎頗驚異傍徨海濱少頃羣兒疾馳至洛妻繼之羣兒見多畜皆喜躍洛厯述所遇其妻亟稱福麗芝臨事敏捷乃共運物至陸洛見傑克腰束革帶佩短槍怪所自來詢之傑克微笑曰予自製之試觀二大之項洛視之則有革圈環項間益奇之傑克曰予製革帶以釘聯之洛又問何自得革釘傑克曰革則取諸死狼釘線取之大袋上洛喜其精巧既而顧福麗芝曰汝其將火腿至福麗芝去而返攜數箱至置豚脂箱上衆環視洛妻治膳洛父子數人盡出舟中物以驢負之至帳乃就食洛妻出熟鴿卵十二枚示洛謂兒輩所獲者於是有火腿鴿卵乳餅等物不若前者之食不下咽矣食畢牛羊驢大豚猿雞鴿皆在帳外隙地惟鵝鴨往澤地覓小蟹洛命福麗芝取舟中釘至藏之帳中問其妻兩曰內處辦何事曰昨曰別君不釋於懷終日注視海中及薄暮於遠鏡中見高樹二旗心少安予嫌今設帳處地近海卑溼殊不便故今晨欲率羣兒徧覓佳地計旣定乃攜獵囊糗糧刀索等物啟行以鉤代鎖閉帳戶二大前導及至水濱港雖窄予不能渡大一躍過兒繼之予懼不敢前兒援予以手始達彼岸行未久遙見大林聳起於前及近始知非林乃合抱之樹枝十余幹高入雲霄其根大且固傑克以帶量之圍約四丈度其高約六丈其下草細如氈小河流其前河邊青苔蜿蜒鮮碧悅目予等飽食少憩二犬搖尾而至蟋臥於地意將求食頃刻卽熟睡予絕愛其地風景不忍捨去因思苟能搆屋樹上則願老死小扯源第五回二十九小抽源第五回絕島不復思歸故鄉矣旣而予嗾夫先行沿水濱歸見大舟中物有漂流至此者箱桶堆積海邊予等竭力挽之至岸惟箱簏笨重苦力弱不能攜以歸帳不得已姑置之海岸時二夫方捕螃蟹充飢未之顧忽聞訥特呼曰咈洛克司何爲返顧則咈洛克司以爪爬地且鳴且吠怪之趨視見穴中有白色物閃爍有光如石卵審之則鴿卵十余枚乃取貯囊中欣然啟行隱約間見一葉孤舟逐波而來訥特謂父兄將至疾馳而前咈蘭克恐係野人之舟頗有戒心及近視知爲君與福麗芝始轉懼爲喜洛曰聆卿言知巳別得佳地可以安身惟高樹參天苦不能升安能搆屋其上其妻曰君不憶故鄉彈房乎去吾家裡許有彈房搆於樹上者設梯於下吾儕嘗拾級而登使能倣造則高枕而臥無猛獸患矣曰設計甚善容徐圖之洛因籌畫移居事輾轉不能寐焦思夜半始闔目睡次日復議久之始從其妻言洛曰搆屋樹上計固佳然器具繁多不能盡置屋中必覓一巖穴藏之庶能兩全妻深韙之洛又曰吾儕必先駕橋港間以免涉水之苦且便運物至新屋其妻詫曰吾儕自有涉水處何用橋爲且築橋非易事君勿過勞洛微笑曰築橋事予與羣兒任之子請速製數袋以貯槍彈洛又力言築橋之要謂設有不測貽害非淺言次喚羣兒起洛與福麗芝訥特覓木料乘小舟至港口小島見海鷗及他鳥飛集一大魚身上啄食其肉諦視之則一鯊魚橫臥海邊卽福麗芝在海所射者槍痕宛在訥特舉槍連擊衆鳥鬨然散洛見鯊魚皮堅韌知其有用因割數方置舟中又見小島四周有木板漂流其際大喜以可無勞遠涉小仙源第五回小仙源第六回三十二至大舟也乃擇其可用者以木竿引至小舟邊復以所攜重機推至舟尾悉繫以索福麗芝取皮曝日中俟其乾鑿木片貫之訥特默不語注視口旣而喟然歎曰吾聞魚哺食必回首向背其闊口利齒使能吞食自在則魚鼈無噍類矣洛等事旣畢盪舟返第六回錫橋名不忘故國運家具喜得新居方抵岸見二子奔走海邊負一大筐滿貯魚介傑克呼曰咈蘭克與予奔走各處相度築橋地咈蘭克獲魚介頗夥予亦從而捕之洛曰善若已得築橋地乎曰然咈蘭克已得之且予等至港邊時見福麗芝所斃狼尚在肉已腐色亦變大蟹環其身咈蘭克躡足而前命予取網予授以拾自海邊者網蟹幾盡獲之洛謂苟無急需何必多戕生命命傑克留一餐之用盡棄其余傑克乃擇其大者留之棄其余於水濱洛等撐木板傍岸問二子尋得築橋地何在咈蘭克遙指之洛見去所居頗遠往觀之果佳水淺僅及膝兩岸土亦堅返謀運木往以巨索繫牛角上而縛其一端於木牛力雖健猶恐未勝助以驢策之沿岸行未幾卽至少憩曳木登岸洛欲量河身廣幾何苦無策訥特出一繩於袋以一端縛石擲彼岸默誌其數復曳還視之約二丈許洛擇一板長二丈六尺者作平橋蓋欲兩岸留二三尺余以免傾蹶也謀旣定苦不能攜板至彼岸洛曰姑置之是必徐思而後能吾儕盍先進食乃往拴驢處負二革囊下細視革囊則非故物疑而詢之兒曰是吾母新製之狼皮囊也洛即出食物衆分食之食時共議築橋事久之始得良策小仙源第六回三十三小仙源第六回三十四命名瑞士橋食畢傑克及訥特乘牛驢攜木板涉水而過置板彼岸往復數次平鋪數板於兩岸間加小板其上以釘釘之洛欲倣釣橋法不堅釘其兩端設遇禍變卽可去橋據險自守旣而瑞士橋落成衆皆懽躍惟以憊不能支疲倦欲睡乃返帳就宿翌曰晨起洛等禱天默佑早餐畢急理器物整備遷居牽牛驢山羊綿羊等至帳前更以護樽壺桶乳餅麵包米粉等物納大袋中置牛驢背上將行洛妻請曰予將率家禽同往遲恐飽豺狼之腹洛未應又曰咈蘭克幼穉長途難行奈何牛驢背上尚有余地否洛乃舉咈蘭克跨驢背以兩袋左右之無慮傾跌洛方與其妻扶持咈蘭克羣兒爭往捕禽少頃鹹憤然歸曰家禽狂奔四竄竭力捕之無一獲者曷棄之洛妻笑以鼻曰好男子乃不能捕一家畜乎試觀而母將盡擒之傑克忿然曰母勿易視兒輩竭盡能力無所得母能盡擒之兒請先就烹洛妻復笑曰傑克勿任性言汝決而母必無能爲耶言已卽散穀帳之內外雞雛見穀各爭先至帳外食穀既盡漸入帳內洛妻俟其盡入突入閉戶盡獲之縛其足啟戶出視傑克微笑傑克赧然不語洛投禽於網駕牛驢背上復以余物置帳中闔戶而行洛妻與福麗芝先導次牛驢傑克策山羊繼之小猿據山羊背時露齒笑時攀羊角俯伏訥特驅緜羊繼之洛殿後護妻拏家畜一若古猶太長老之出埃及者二大忽前忽後奔走家人間若相護衛衆皆徐步而行未幾抵瑞士橋見蠢然一物鳴叫於前視之豕也方悟前牽家畜至帳外時豕性野不馴脫索狂奔匆忙間不之顧乃豕已先至橋右皥然以鳴若謂勿忘之者小仙源第六四三十五小仙源第六四三十六攜之共行橋左青草叢生羣畜俯啖之不欲前進洛急策之沿海岸無草處行去橋未半小時二大忽狂馳退後衆異之少頃聞吠聲信信繼又聞怒號聲悲叫聲若遇敵然福麗芝與傑克急攜槍往探傑克大呼曰速來援有大獸與大搏鬬大已被創其狀如蝟遍身利刺洛應聲至舉竿橫擊之獸亦不懼二大奔逐前後且吠且鬬傑克復射之中槍斃時洛妻與訥特亦驅羣畜至衆環而視福麗芝曰傑克年少氣壯殊可嘉惟力猶未足不可率擊設誤中大則吾儕失臂助矣或誤傷人則又奈何傑克後其慎之洛妻以布束大傷處傑克請攜奇獸行洛恐以利刺傷手不許旣乃集草葉裹獸身以布圍手提置家具上復前行逾時始至其妻所言地果見大樹衝霄大可合抱爲前所未見喜妻言不謬亟慰之乃旋盡卸牛驢所負物堆草間縛羣畜前足拴之於樹惟縱豕及家禽任其遊行衆席地坐共議擇樹搆屋洛意當晚暫宿樹間談笑間福麗芝忽起立舉槍射一物墮視之則一碩大野貓露齒突目猙猟可畏洛曰福麗芝耳目聰明家禽受惠多矣否則貓至攫食恐無瞧類昞特急曰彼將奪吾小雛去速盡斃之洛命福麗芝剝其皮以肉餧犬旋命其妻作炊已則取所斃奇獸出以釘置火中爇之赤作大針以鑽之洛仰視樹間頗有憑虛御風之概苦不能卽搆屋乃以自大舟中攜來之搖牀懸樹枝上蓋以片帆聊蔽風雨去地數尺足保無恙第七回更上層樓林中築室大庇寒士海上遺衣洛以大鍼授其妻囑試製囊已則率羣兒至海濱覓材木果見大小仙源第七回三十七小仙源第七回木被浪擊至岸力曳之起惟以徒手不能凌空搆屋縱有木在亦無如何復委之還與妻謀妻笑曰予固嘗言設梯而登子何健忘乃爾曰予未忘惟製梯非易故費躊躇耳妻不語洛俯首散步忽曰有妙策矣無庸愁惱乃以大蔗數莖爲柱綴以巨索縛蔗爲級宛若梯形以巨索繫梯頂以一端繫大石擲大枝上索隨石下洛引索挽梯起羣兒助之倚梯於樹衆爭先登洛急阻之曰梯或倚置未安恐顚覆咈蘭克身最輕可先試之咈蘭克應命欣然登至梯頂攀枝而坐俯視歡呼福麗芝攜器具釘索洛攜木板相繼上傑克及吶特後隨之各踞樹枝坐洛立梯上以板鋪樹間作底板鋸而釘之備極勞苦經營至夜時月色皎潔光射石上一片空明海天相接綵雲當空清風徐來襲人襟袂洛顧而樂之至忘疲倦聞妻喚始下共歎是地風景殊佳怡然四顧忽失福麗芝傑克所在洛意其先已下梯其妻堅稱未下正憂慮間忽聞樹杪戀峯作響旣又聞歌聲始知二兒猶留樹上既而徐徐下且躍且歌欣然嬉笑洛欲責而不忍命其拴牛驢於樹復燃火樹下以驚野獸時鴿已飛集樹間鷄雛亦棲宿梯上洛等皆晚膳閒行片刻乃各就懸牀睡洛以新遷且懸牀不若小帳安穩常張目外視輾轉不寐天將明始熟睡旋又驚醒復起工作洛妻先榨牛羊乳旣乃往尋材木洛與福麗芝攜鋸斧登梯盡伐其阻礙之枝葉旣登復營屋勤勞不輟至晚底板已成以大帆作頂屋倚樹幹臨風面海視前營平地帳廬有天壤之別洛等旣下以余板作椅橙經營兩曰巢屋始物落成此其堅忍之力汲汲改良豈彼苟且偷安之輩所能小仙源三十九小仙源第七回四十同曰語哉事畢方坐食忽一獸突至洛妻急起立失聲笑視之則屢逸屢歸出沒無常之豕也洛妻飼以乳手撫之豕且鳴且啜復繫大樹下燃木自衛豕已二日不見今忽歸仍縱之行新居旣成洛夫婦拼擋移入乃命年長三兒先行洛妻扶梯緩步繼之最後洛背負咈蘭克徐登旣入室洛即抽梯閣置樹上安排就寢非若前夜之風鶴皆兵矣洛等連曰勞動困憊已極直酣睡至曰光入屋始醒身居世外猶默識歲月洛等知是日爲禮拜曰起卽跪讀禱文誦讚美詩竟曰遊行輟工休息至禮拜一曰羣兒各執弓矢出獵最幼若咈蘭克洛亦爲之製備咈蘭克張弓挾矢顧盼自雄若稗官小說所言之小王子者去未久卽返環坐縱談洛曰吾儕於是島已識多地必命名以區別之始便記憶吶特曰吾儕初登岸傑克甞於港邊爲海蝦所困而哭曷名是港爲流涕港衆未及應洛妻曰否否吾儕幾瀕危險幸獲生於此勿失本意可名曰懽喜港衆又名舊宿處曰帳埸港口小島曰鳥產蔗之地曰響弓澤新屋曰鷹巢旣命名羣兒喜躍卽共往帳埸運食物及鵝鴨洛父子各攜一槍佩弓矢背繫獵囊惟咈蘭克僅攜小弓矢黃髮蓬蓬雙目炯炯憨容可掬衆視之笑徐行而前竟趨瑞士橋不復繞道海邊旋見有無花果樹植道旁傑克先往視之忽哭而返蓋無花果有芒刺傑克不知而誤觸也洛出其刺慰之曰子固踴躍爲食傷身何哭爲若欲得無花果必先以竿穿果而削其皮傑克如法取之衆仍前進且走且食旣至帳場洛搜羅食物以牛驢駕之兩特傑克往港邊捕鵝鴨詎性野不馴泗遊港中不肯近陸二兒小仙源第七回四十一本仙源第七回四十二無如之何既而兩特以繩繫乳餅投水中誘之果爭來食俟其吞之兩特牽繩起鵝鴨隨繩上如是者數次盡被擒獲遂驅牛驢返鷹巢旣至時已薄暮及夜妻子皆睡熟洛以牛驢轉運器物旣少且笨欲籌一便捷之策因是不寐陡憶海邊多漂木可製一無輪車使牛驢挽之往帳場載箱樽歸翌晨輕撼兩特使醒躡足下梯至海濱覓漂木鋸之斧之俾合度使驢負至樹下往復數次忽見一箱半沒沙中力負之出去鑰啓視則舟子之服盈其中奔告妻子時家人已起其妻坐樹下見而大喜謂身上衣已敝無以爲繼必至露體福麗芝與傑克往林中射鳥歸洛誡之曰槍彈無多宜節用以傭急需捕鳥可以網代之乃教以結網法以前所得之寄樹於葉中抽絲代線其妻乃與二兒坐樹下結網洛則與福麗芝傑克造無輪車正從事時聞家禽狂鳴怪之遣吶特往視則小猿跳躍樹間探家禽之巢攘其卵見吶特至卽躍下吶特呵之小猿類窺樹下吶特往觀見卵藏其間洛妻聞小猿攘卵亦至怒批其煩小猿嗚咽而泣乃以卵置巢中傑克見網巳成取之張樹間蹲樹下以伺鳥未幾鳥果至棲枝上傑克突起收之獲數鳥狂喜洛戒之曰子於捕鳥時必先審視知非家禽而後收網亦勿向樹發槍恐誤傷家禽也第八回甘粗糲慈母訓佳兒睹水藻羈人懷往哲洛與二子經營半日無輪車始成法以兩大板置地上小板聯其間貫之以釘縛之以索長約三尺許恐物積車上易致傾覆復以板釘其旁若獸角形以二巨絙繫車前備駕牛驢之用洛妻盛稱水仙源第八回四十三小仙源第八回四十四其能洛駕牛驢與吶特往帳場取道海濱經瑞士橋所經之地多沙灘平坦寬廣車行殊便洛復於途間折大蔗一莖繫繩於端以代鞭既至解牛驢縱之嚙草自與吶特往帳中出食物堆置車上回顧則牛驢已逸急使吶特覓之少頃吶特返左手牽牛右手挽驢曰兩獸島居久性殊野不易控馭予於橋左獲之恐其復逸於過橋時已去橋右第一板洛稱其敏捷蓋搆橋時木縱橫互置縱列者每一板間尺余橫木駕其上橋兩端橫板大而厚去橋右第一板則牛驢不能越瑞士橋一步也洛乃與吶特浴海中吶特蹲而漁洛忽聞吶特腨呼曰父速來援大魚吞吾餌力不能牽至岸洛急往見吶特臥地上手挽索網中魚跳躍不定曳之起魚頗巨喜曰吾將以此魚遺家人矣遂置車上覆以鹽駕車啓行途中吶特與父語曰兒於捕魚時藏餌罟中魚貪餌入遂至喪身洛返鷹巢家人出迎訥特見而大笑蓋家人已易舟子服矣掩足沒手長大不稱體舉動多不便洛妻曰兒輩殊不願易服強之始快快從命予方曉諭之固知不免爲君等笑然事勢所逼不得不然想君亦不言自解予告兒輩淪落天涯漂流海角苟不赤身露體鵠形菜色已屬萬幸況復家人團聚晨夕相偕天倫之樂匪言可罄雖粗衣糲食亦當破涕爲笑世間貧賤之子四壁蕭然無寸氈尺被以覆體飢寒交逼憔悴難堪以此方彼終勝一籌且及舟子兒輩亦當知足矣言時羣兒諦聽洛亦盛稱善旋見夕陽西下急飽餐就寢翌曰洛以輜重貯高原上支帳蔽之語其妻曰食物所蓄亦無多予欲與福麗芝往大舟一行妻聞之愁形於色囑其珍小仙源第八回四十五小仙源第八回四十六重談次忽不見訥特傑克心益憂疑洛意其遊行林中必無事乃與妻握別行未裏許聞樹間呼嘯聲大驚仰首四矚遙見二人躍下疾奔而來急備槍戒嚴及近則二子也洛恚曰孺子何爲者二兒俯首不語蓋二兒私出預藏樹間作野人狀以驚乃父耳洛又曰何擅離家人而來此惡作劇卽欲出外遊行亦當告爾母許而後可訥特聞之淚盈睫俯首不語傑克憨笑不言洛慰訥特曰兒母作熊速歸侍爾母福麗芝速以時辰表界若弟俾早晚知時刻也訥特解顏笑欣然去洛至帳場潮適退急登小舟順潮而進逾時卽至洛以小舟朝夕暴露易於摧敗欲再作一艘覓材木得十桶如前法解之縛以索竟日而成薄暮食糗充飢懸旗如前洛父子本與家人約信宿返卽宿大舟中明曰晨起洛父子以器物置小舟中搜尋至船主室見櫃儲寶石金銀纍纍福麗芝欲攜歸洛笑曰世外人烏用阿堵物跳出名利場子尚未捐利慾乎福麗芝乃棄之洛又取李樹二葡萄樹一桃樹一本皆以溼苔裹束藏箱內至是尚鮮青有生氣洛適有栽植果木之意故並取之又以車輪銅鐵絲及豆穀雀麥數囊石磨一具置小舟中方奔走轉運間洛忽止步憑舟檻而觀兩目注視海中福麗芝問之不答再叩之曰偶有所思福麗芝運物如故默識乃父所爲竊視海中復問曰安得母見海藻而有所感乎洛驚喜曰孺子何由知之予見海藻漂傍大舟因思哥倫布因海藻得新大陸則此亦必由大陸而來是島去大陸當不遠曰然則父謂是島與何洲相近曰子不憶前者舟子言去南洋羣島不遠乎吾謂是島當在亞細亞或澳大利小仙源第八回四十七小仙源第九回四十八亞大洲之南且以是鳥天時而言溫和不燥無驟寒暴熱當在溫帶中曰信然父子布署畢卽登舟啓行繫新舟於尾久之抵帳場家人已自鷹巢來迓見所得器物大喜洛命羣兒以無輪車運之至岸潮急退小舟屹立沙上訥特於舟中見有物黑且堅者二枚怪而問之父福麗芝曰是黑鉛也父因槍彈將盡以是可作彈遂竭力移置舟中羣兒聞言卽取起重機至羣力合作悉置車上運至鷹巢往返數次物始盡洛與家人共憩樹下其妻取日用物置屋內羣兒於樹下遞運復以余物堆積帳中晚膳後卽就宿洛等胼手胝足勞頓已甚就枕卽睡月色慘淡星光閃爍萬籟不鳴乾坤寂寥惟宿鳥唧啁聲與羣兒鼾聲互答於樹間第九回分功易事悔誦陳言捉影捕風靜參妙悟洛等日至大舟運取器物已厯七日晨往夕返舟中物殆盡後又得木片數十每木有粉印聯之頗似一舟形欣喜過望是夕洛歸後輾轉不寐思造舟之法胸有成見闔目少息天已明乃喚家人起與福麗芝至大舟於舟面掃除一隙地盡取各木片散置其上往木工室取器具出度其長短斧削合度舟已成四分之一福麗芝問曰父知製舟法乎洛嘆曰予幼居瑞士京師家頗富任宣教之職性嗜讀書嘗誦計學家言謂功分而收效多事易而成功速蠻野之民一身所需惟求之已耕稼陶漁射獵搆慕以及日用所需皆躬自爲之卽有交易亦甚簡略是以蠻野之民雖有普通之才能而無所成就文化之民不然分功易事曲盡其長各有專能成績乃懋予心佩其言每忽賤役細事以爲執爨搆屋吾輩未必小仙源第九回四十九小仙源第九回五十需此猶幸吾好動惡靜性喜研究重以身任教士暇時察視工作以資消遣遂畧解匠役之事以應今日之需使人人有漂流絕島之一日與世相隔非自力作無以延生吾知其亦不敢蹈富貴者之惡習而輕視賤役細事矣福麗芝聞言恍然有悟時將薄暮急鼓棹返陸家人已候於岸洛妻謂摒擋諸事尚需時曰往返鷹巢殊覺勞瘁不如暫宿帳埸俟事畢再行洛從之又數日船成帆檣俱備更以粗麻塞罅塗以松油安二磯縛以鐵練將挽之下海苦不能移欲削去前木又以質堅異常斧不能入焦急無策旣而銳意冒險不顧成敗一擲孤注以炸藥少許置大舟邊於遠處設引線欲燬其一舷令所置舟得以下水洛祕不使福麗芝知引線旣備急下小舟奮力鼓掉方抵岸轟然一聲起於海中衆皆驚愕失色洛亦僞爲不知傑克曰是必野人來襲福麗芝曰或難舟鷗栓求救訥特曰曷登高眺望乎洛妻曰恐君等遺火大舟中蔓延至火藥室遂致轟裂耳洛曰姑勿深究有敢從我入海一探者乎言未畢三兒應聲下舟洛繼之各持一藥疾駛而進至大舟依然未移海上風濤平靜渺茫無際波線微動不見舟影惟大舟一舷巳去灼痕尚在硫氣觸鼻兩兒瞠目不解福麗芝撫掌曰兒窺父形色固疑爲父所爲不意果然洛笑曰感上蒼默佑吾計得成語濟可以揚帆一試矣乃返陸明日復往載物於舟凡舟中所需及駕駛器具一一鹹備又以起重機挽舟舷投於海厯二日洛乃與福麗芝納特傑克駛行進港將抵岸洛命鳴礙誌喜訥特及傑克淨爇之礙發砰訇一聲山谷響應器物震動家畜惶懼野獸匿跡洛小仙源第九回五十一小仙源第九四五十二妻與咈蘭克大驚出視見洛等駛大舟進港狂喜洛以木灘上纔舟於石援妻子登舟咈蘭克奔走如狂其妻譽不絕口且曰帆舟一葉疾馳海中宛如孤鳥掠海面而飛翔也衆乃徐行返鷹巢道經端士橋其妻手指洛曰予與咈蘭克播豆種植杉木及粟米於是洛曰善荒島每多沃壤土質肥沃雨露灌溉日積月聚地力未洩視故鄉樂土尤勝列強之汲汲行殖民政策者亦此故也洛等行一時許方至鷹巢其妻喜曰帳場湫隘跼蹐不堪今返鷹巢猶撥雲霧而見天日矣翌日起洛見有鳥巢搆樹上去屋僅數尺知係固有乃與福麗芝攀登審視知卽家鴿新築者鴿卵纍然鴿驚噪洛遂下因野味已絕略餐乳餅荷槍出獵洛率衆兒前導其妻亦厭守屋欲一擴眼界扶咈蘭克跨驢從行入林洛等與羣猿遇相爭久之果實堆積地上訥特回顧見椰樹森霄結果甚夥啞然笑曰惜無狙公緣登椰樹否則飽嘗椰果味矣言已至樹下觀望曰椰果已熟何無墮者言未終一果墮足旁繼者數四訥特狂喜曰予似操左道術者一言未終椰果又墮傑克笑曰試再取數果下福麗芝曰是何難訥特固知幻術者訥特不應方揶揄間洛忽曰試視樹上衆諦視見一巨蟹徐行下樹沙沙作響聲甚厲福麗芝曰椰果必蟹夾落者傑克以竿擊之蟹急避未中舞螯而前怒目相向傑克大恐狂奔而呼衆發噱傑克忿反身猛擊蟹蹶地而斃衆環視蟹大如箕兩螯長且利洛曰椰果未熟因蟹而墮以爪探入果孔出果實啖之往往見果實未損剖之已空者職是故也洛見林中無鳥復前行至瓢瓜林其妻見瓢實纍纍大如冬瓜小仙源第九回五十三小仙源第九回五十四頗怪異福麗芝剖其一作匙形訥特入林中覓最大者去未久奔回甚驚怖呼曰有巨獸洛急問之訥特腨少止曰一獸奮然起林間形若野豕碩大無朋洛與福麗芝疾馳入林聞喤聲蹤跡而至大已在噬獸耳不釋洛等諦視相顧失笑蓋卽所畜之豕也久居林中不知飼何物身益肥大碩腹下垂若懷孕然洛急揮犬使退笑縱豕去忽聞二犬狂吠復尋聲往見二獸起草中二犬分逐從洛足下過父子各射其一中槍倒視之則野兎也荷之而返至家人休憩處妻子爭問備述所遇其妻笑曰因豕獲兎幸哉此行乃返鷹巢洛以舟中攜來花木植屋前隙地廣約數丈灌溉之顧咈蘭克曰不一稔吾儕可嘗佳果矣洛妻剝洗野兔訥特執爨飽食後卽就樹陰下席地而坐談笑至薄暮入室睡夜未半洛適醒聞犬吠聲疑有變急喚家人起爇火遍照不見獸跡伏搖尾依身下嗚嗚視洛洛曰噫嘻犬聞風聲而狂吠貓捕樹影而跳躍獸心生疑人何不然七情所發皆起於心熙熙攘攘憧憧擾擾終其身於驚疑界者比比也乃撫大復就枕睡第十四絕猜疑中流焚廢艦嚴守衛長夜憶家園明日洛欲與福麗芝深入內地以驗其地是否絕島前固疑之然以無實證故終未信先商之妻久之與福麗芝首途攜一犬牽驢前行更番乘之經橡樹林家豕蠢然而來見人亦不避福麗芝笑曰是畜日處林中出沒無常何本相盡失若此是眞怪獸矣洛父子於途中射數鳥又見數鳥集林間鳴聲怪異爬行樹上以喙叩木啄樹上小蟲福麗芝射之墮曰是啄木鳥也納革囊中洛等未身仙源第十回五十五小仙源第十四五十六及備槍聞聲起樹間甚厲若鳴鼓然旣而怪聲繼作驚愕四顧一無所見鳴槍驚之亦不見物乃排小樹尋聲仰視見大鳥以兩翼撲樹作聲羽作翠色福麗芝以家人待食切亦射之復行數裏又見一麗鳥鳴樹間聲嬌婉可聽福麗芝射之中趾僕地猶能飛躍擒之悲鳴悽慘小鳥在巢張喙待哺洛惻然心動縱之去鳥以喙理羽振翼歸巢洛父子又行裏許見小山聳峙蒼翠欲滴然無途徑可尋乃對樹憩息解糧而食悵悵靡之乃返鷹巢洛以需用輪車乃以木造之配以攜自舟中之輪久之始成洛等勞甚各就寢翌日洛家人植葡萄樹及果樹數枝於屋旁之地洛又植數枝於帳場左近小林中是林高且密獸難突入僅通一徑必繞瑞士橋而入苟去橋左第一木獸無由至惟恐禽鳥之潛據耳洛等自是日出漁獵夙興夜寐欣然忘憂又以帳場之小廬作壘藏軍械遇急則婦孺可以駐足厯時三月衣服已敝洛謂非至大舟搜尋不可洛與福麗芝各駛一小舟行抵大舟洛盡取所余衣服布帛繩索粗讎鎖門扉戶軍械器具移小舟中洛見大舟垂破留之無益沒有近島野人行經其地反動其疑乃決意焚之以火藥置小舟中取數包散置大舟面設一長引線於遠處需厯數時始發洛等返棹至岸出舟中物貯小帳內火藥則別貯他處恐感觸炸發也時洛妻已備晚膳立待已久共就食餐畢立高原上望海中及夕陽西墮轟然一聲大舟已燼惟見濃煙突起散木漂流海面佛蘭克依洛肘下亦不甚懼其妻驚問故具道之相對慘然淚涔涔下洛私家人乘此舟來飄流絕島天涯海角返國無期聞大舟轟小仙源第十回五十七小仙源第十回五十八裂聲頓觸故鄉之念腸斷心傷雖謂男子到處爲家亦不免有所張觸也是夜黯然留宿帳場明日晨起洛等仍怏怏不樂洛欲集散木貯存帳中以備急需至港邊覓之果見散木無數漂泊近岸卽破舟之所余也洛盡撈之家人共攜至帳其妻見一鵝二鴨泗行港中各率一雛從其後頗欲覓鵝鴨卵置雞窠中洛亦欲遊行解悶乃相率出遊挾大帆以備設帳時天氣和煦風清日暖衆皆興起且行且歌旣而至彎弓埸產蔗繁實其後機林聳起背海而立洛等顧而樂之家人頗有遷居之意洛急阻曰遷居豈易事尚不憚煩勞耶且鷹巢臨風面海安然無患是豈易得何必奔走擾擾以自尋煩惱哉家人乃止於是設帳作休憩地出遊則就宿其中解糧共食縱牛驢遊行各以斧砍蔗作數束天晚不及返卽宿於帳明日以車載蔗運歸鷹巢又折十數莖作種連根起之將植於鷹巢之側酷日炎蒸羣兒皆喘欲啖椰果解渴惟椰樹光潤難於猱升屢試不果焦急久之洛出革授諸兒曰試縛股間當有效又以巨索縛樹幹以一端授福麗芝命其先登福麗芝腰插小斧股縛革手持索猱升至杪縛索於樹傑克及訥特繼之擊椰果下洛與妻子拾之各飽食三兒卽據樹啖果旣而緣樹下是夕仍宿其地將睡牛驢徐行帳前忽聞驢狂鳴視之兩耳直立四蹄跳躍怒吼一聲突入叢林中洛驚起追蹤而去僅見蹄痕疑有野獸隱藏急與福麗芝牽二犬入林搜尋徒勞半夜卒無所見猶疑猛獸伺伏暗處恐其驟發心悸不敢就寢燃火帳外秉槍坐守令家人先睡天將曙涼風襲人宿鳥噪起洛愁思百轉憶故鄉之小仙源第十回五十九小仙源第十一回六十黎華一家之漂泊淒涼孤鳥人畜不甯慨然久之繞帳巡行闐無獸影乃返帳少寐晨起衆皆跪禱默祝上蒼垂佑第十一回惡飢鷹同羣自伐畜乳大擇種留良洛謂其妻曰吾儕轉運器物必需牲畜牛雖在而驢已逸非覓之歸不可遂命福麗芝與訥特護視妻孥自與傑克荷槍入叢林求之歷二時許不見驢影既而傑克見獸跡洛視之非驢乃異獸也正怪異間忽舉首遙見野獸羣至大與象等行殊緩洛疑驢或在其中繞道至林邊視之獸皆身巨尾長首有二角見洛等即突趨而前洛等馳至林外急退數武備槍復進二大怒吠洛阻之前獸皆怒吼聲震山谷舉首傲視巨蹄擊地塵沙飛揚二大怒驗去擒一獸拽其耳而返獸哀鳴及近則野牛之雄者也牝牛狂號怒不可遏以角觸洛等洛等轉身引卻羣牛蠭擁繼至洛見事急呼曰速擊勿失兩槍齊發牝牛負重創余皆駭奔大仍噬牛耳不釋牝牛受傷不能逃戀稚牛不忍棄復以角觸大洛復擊斃之父子喘息未定回顧見稚牛跳擲不定大力噬不釋恐牛逸大或被創亟趨援欲生致之頗不易乃以索絆其後足牛應手倒洛恐稚牛力猛脫索而起易以巨索復以索縛前足又以牝牛體重難移不能盡將之去乃割其舌及腰股以鹽醜之納諸囊中洛等以手染血污濯於溪二犬皆據牛身啖殘紫少頃父子欣然返暢行未數武聞鳥噪聲返視則鷙鳥及海鳥爭啖牛肉同類相殘搏擊甚力毛羽紛墜如風捲殘雲頃刻飛盡鬨然而散洛歎曰是眞禽獸訥特曰父云何曰余覩禽獸之相殘而有所感爪牙喙鼻天之所賦各小仙源第十一二六十二有所用以自爲養於同類則無所利求食則強者得之安有所謂羣哉人之所以異於禽獸者惟其能羣耳曰然物固有相哺相助之功惟其用不廣而於其求食也尤見其同類相殘之忍父子且言且行將至帳家人來迎面有飢色洛問之曰若輩飽食乎羣兒不答其妻曰吾儕至林中伐橡木突遇猴甚多攫裹糧殆盡迄今尚未果腹洛乃炙牛肉而食是夕仍不及歸鷹巢洛使家人先睡已則燃炬列帳外置牛肉於煙燄所及處藉免臭腐且以驅野獸坐守逾時而後入帳翌曰衆欲歸整理一切洛以稚牛力不亞於驢卽以代之與家牛並駕試之果壯健可用先命福麗芝及傑克剪除荊莽以便行走忽聞二犬吠甚急雜以獸聲出自溪邊急持槍往倉猝誤入叢林中道阻不能前眺視又不能見福麗芝曰予隱約見有黑色獸與犬爭持尚有圓形之物蠢蠢然環其身洛限於目力雖諦視仍無所見苦無遠鏡在傑克擇樹稀處伏地窺之起而笑曰誰謂猛獸是卽奔走無蹤令人生厭之老豕也洛憤且笑連呼蠢畜可厭心稍安繞徑至溪邊見二犬噬豕耳小豕十頭環其身洛叱犬退撫豕攜至帳意殊喜洛以糗糧或絕炙豕作餐其味必佳洛等拆帳啓行抵鷹巢器物如故欣然就宿乃決以鷹巢爲家大加整飭易繩梯以木厯一月一日咈蘭克呼曰咈蘭克司已產六小犬毛色不一啼聲嗚嗚形如小貓惟恐爲盲犬耳衆趨視洛以犬亦待飼恐無以給斃其四而留其二名其一曰白勃其一曰納耳久之咈蘭克又見小緜羊及小山羊三日與嬉戲視若珍奇洛以驢已逸去恐家畜再蹈覆轍繫小鈴於羊項方木梯小仙源第十一回六十三小仙源第十一回六十四將成時遙聞獸鳴聲旣而又聞長嘶聲聲漸近獸蹄聲震耳二犬亦吠洛與福麗芝急猱升至樹杪眺望福麗芝喜曰奮驢歸矣洛視之果然家人皆喜咈蘭克憤曰蠢畜驚人可厭羣兒聞之皆笑洛與福麗芝下樹入林中驢已至一長耳黑獸從其後洛曰是野驢也福麗芝呼曰格利斯格利斯汝逃避無蹤累人大索不懼撲責耶格利斯俯首帖耳依依近前若識故主者野驢初見人大懼反奔未數武復回顧福麗芝以鹹雀麥飼驢野驢逡巡至前與格利斯同食福麗芝漸引挑乘野驢不備突以繩結縛其首野驢驚竄苦不得脫竄愈甚結愈緊久之力屈僕地洛以索縛其項繫之大樹下野驢鳴躍不定復以索縛格利斯前足牽之野驢旁訥特曰格利斯性漸野逃竄無跡當重責之洛曰頑童猶縱遊蠢驢奚責焉訥特默然無以應第十二回調終牖戶備豫不虞憑弔英雄相憐同病積數旬羣兒日與野驢嬉野驢漸不畏人性亦漸馴與家畜無異惟不任載負鞭策不能制洛屢使負物顚躓跳躍卒至傾覆羣兒試乘亦必墜落無如之何一日野驢俯首嚙草洛近撫之突躍登其背緊持其項野驢怒鳴前足忽舉欲掀乘者洛力持之野驢驟伏又疾躍起益不釋旣而疾馳去穿林越阜勢如奔濤急若迸豆洛衣散帽落汗出氣喘堅握不墜野驢漸乏勢漸弱乃按鬃徐行而返羣兒試乘亦不若前以其善馳命名輕騎恐啣鐵傷口以樹枝代之乘時以小竿擊耳命其轉向洛以雨季將至恐器物被清乃伐蔗作柵以棲羣畜以草葉裹爆竹及火藥外縛粗麻又作禽小仙源第十二四六十五小仙源第十二回六十六房芻寮物庫種種以待一夕洛聞林中鳥噪聲四顧則小猿巳失知鳥與小猿爭鬬遣訥特往視去未久聞訥特呼曰速來援小猿與鳥爭巢巢中多卵福麗芝聞聲往攜二鳥歸訥特手捧鳥巢滿實卵衆皆懽迎福麗芝曰鳥巢藏長葉小樹中密不能見非納珀斯銳目幾不能獲言次以長葉示洛咈蘭克視之喜曰兒可將作玩刀洛妻撫小猿曰納珀斯汝今獲鳥及卵足以宥前日盜卵之罪矣猿不解語目灼灼視衆皆笑乃以卵置家鴿巢中畜二鳥於籠懸室中以馴之數日後雛皆觳少長盡去其翼使與家禽伍未幾亦馴咈蘭克初以小樹長葉可玩不忍釋嗣厭棄之一日福麗芝偶踐數葉拾之起曰初見則爭移時輒厭是眞兒童常態咈蘭克不語福麗芝又謂之曰是葉已乾且堅苟剪去其葉其莖可作鞭試視予爲之言已手撕其葉有長絲隨出洛見之詫曰是粗麻也因走告其妻妻驚喜曰信爲麻則不愁無衣速取葉畀予予將爲君等圖之洛亦喜即遣福麗芝傑克往二兒聞命疾馳去洛妻含笑言曰吾儕嘗苦衣敝今有麻在可無憂矣惟必先作器具以紡織之洛從所示取木製之無何洛遙見福麗芝乘輕騎疾馳而來既至下驢以長葉數束授洛曰予急欲示阿母故先吾弟而行言次傑克亦至喘息而言曰福麗芝汝何不告而返致予狂追洛妻取葉視之曰誠佳麻也視故鄕所產尤勝尚須浸潤之以求其黏洛以車載至一淺沼旁盡投之水中壓以巨石越二禮拜取之出曝日中入夜蛇之物庫以雨季將至暫置之洛等日出搜覓果實樹根蔗木以備需用又多植穀麥數禮拜後細雨漸至烏雲蔽弟十二六十七六十八天然從事如常不少輟既而陰風怒號樹摧葉落沙石飛揚黯黑如夜白浪撲天煙霧迷濛未幾大雨如注日夕不止洛等困守屋中風雨漂搖小屋震動深慮傾覆探首四望海水漲溢隄岸淹沒幾成大湖樹木半沒水中惟高岡巋然獨立所處高原幸未沒水汪洋四繞宛若小島洛憂慮無策雖有大樹覆庇終難久持不得己冒雨移屋於樹根厯數日備極艱苦盡以木板作垣風雨始不能入深喜遷居有效因欲作小柵於大樹下以蔽羣畜旣以無地可容自處之屋過小則燃木生煙必至咽喉哽噎目迷頭眩遂中止洛又以儲糧不繼馴至奄斃乃縱輕騎及野牛遊行囓草以節糧食夜則牽宿樹下旣復縱家畜遊行繫鈴項下天將暮洛與福麗芝卽覓之歸冒雨勞作衣服淋漓洛妻以舟子舊衣改製大衫帽連於衣衣塗樹膠水不能漬洛等日啖乳餅乾魚果實野舗渴則飲牛羊乳及果汁間或生火煑食天時尚暖無待爇薪禦寒惟朝夕悶坐冷雨悽慘憂思頓起忉怛悲惻時懷故鄉洛曰作日記盡述所遇一日家人圍坐無事洛歎曰世人戀戀富貴見有拋棄名利而隱逸者輒非笑之孰知山野閑人僻居世外無財用窘迫之慮無爭奪變亂之憂居處飲食皆求諸一家一身人生之樂無以逾此人旣賦至靈之性於天自應殫竭心力以盡其應盡之職隱逸之士或經挫折或遇變難韜聲匿跡必有其不得已之故旣與塵世相絕苟能自甘勞苦久之成習樂而忘憂雖故鄕不涉塵想余想法皇拿破崙統率大軍蹂躪全歐風雲變色殺人如草亡國如煙歐洲大陸帝王將相奉若神明畏如蛇蠍吾國亦奔走小仙源第十二回六十九小仙源第十二目其麾下當其盛時幾疑無覆亡之一日及滑鐵盧戰北身流孤島國勢瓦解鬱鬱以終蓋世英雄而今安在人生一夢信不誣也吾國不弔外訌未平內亂又起政變迭見京國墟薰予亦不幸列於是劫家產蕩失親友流離予目擊慘變心志俱灰已存退隱之志祗以天職不可自廢乃攜汝輩至英仍任教士不數年受命往太平洋羣島宣基督教化導頑民遂有此行詎意遇風瀕危幸登是島僑居數月安樂有窩予願終老是鄉矣徼天之幸或有航舟經此予將以兒輩中一人託舟主攜歸英倫以繼洛萍生氏之後曰記則可以饗世人以誌所遇且使世人知海外仙源有所注意吾願慰矣言之悽然衆皆不語咈蘭克忽曰兒願朝夕從父母遊且亦不忍舍家畜而去言未畢眾大笑洛亦解頤第十三回風雨空山勤紡讀蓬瀛福地足鹽煤洛等僻處絕島淫雨兼旬羣兒悶坐一室興致索然福麗芝與傑克教咈蘭克讀書咈蘭克慧絕過目不忘頗勤學日有進益習字之暇又繪成動植物圖訥特亦從學方洛督課諸兒時妻卽坐其旁製衣晨夕各誦聖經膳後則以餕余飼四犬及雛鷹小猿余畜則聽其覓食林間晨起先理家事復各勤其職洛以木戶黯悶易以大舟中之玻璃窗室中稍明空氣亦通然建屋樹隂下透光不易苟無時表幾不辨晝夜室中燃瓢燈置小桌上衆皆環坐洛妻時炙鷄鴨以供一飽越四五日則製鮮乳餅以適口洛以風雨飄搖鷹巢雖固而可慮且陰黯少光僅宜夏曰避暑若逢雨期冬令必當別謀善地一夕圍坐縱談議再遷策衆意以帳場鄰近高岡胝倫濕第十三曰七十二爲最洛深知遷居非易費時勞力無奈處非其地衛生非宜苟且偷安必貽伊戚於是日夜籌思以求萬全旣而風雨漸止未幾雲翳盡散天氣晴朗日光照耀羣兒欣喜欲狂出戶散步見水勢漸退新草怒生蔓延無際蹊徑盡沒禾穀蔚然茂發芬香撲鼻麗鳥據樹而鳴清婉可聽洛等雖移居樹下而樹上屋架猶存乃登梯修理之掃除一潔數曰後復遷入羣兒遊行自在暢所欲爲不如前者之悶損矣洛命羣兒盡取沼中草葉曝之捶之去其外皮抽麻出洛幼時嘗研察紡織之器乃模其式製紡車其妻從旁指示之不數曰成其妻試之頗便捷乃命咈蘭克搓線洛妻或睏乏則命兩特代之余兒皆不耐且以紡織爲女子事恥不肯爲越數曰洛與二兒往視帳場至則小帳已摧布帆多吹去器物淋漓半不可用食物朽腐小舟破裂惟帆舟獨存洛覩此情景不禁浩歎益知小帳茅屋之不可恃去帳場數十武削壁屹立罅隙全無計惟有鑿穴以居可保長久曰以鍬雖鑿壁初時堅不可入厯五六日漸鑿漸進已深數尺旣而石質漸鬆未幾石軟如泥鑿益猛深八尺此地高出海面者數丈無淹沒之患且登高眺望小港及溪岸厯厯在目海水洶湧小嶺若堵平疇沃衍古木參天風景之佳視鷹巢尤勝一日衆正力作傑克猛鑿不語忽狂呼曰穿矣洛驚曰得無穿手乎曰否已鎧穿石壁洛不信命福麗芝往視之福麗芝行且笑曰胡謂穿壁謂穿地球可也石壁雖薄汝鋒雖利豈能一鱗洞之汝母誑人傑克曰予固不解何鑿以鐘而虛軟無阻也福麗芝視之驚呼曰壁果洞穿奇哉洛亦喜以竿探洞盡力碎之大仙源第十三回七十三小仙源七十四可容首傑克頗自得洛探首洞中狂奔至氣清處力吸清氣曰瘴氣塞喉令人慾嘔兒輩速退後瘴癘易致疾且能殺人福麗芝燃草投洞中屢投屢滅洛曰是不濟事瘴能滅火速取爆竹至傑克應命往返以爆竹授洛燃之急投洞中藥發瘴散徐徐出洞空氣漸入乃燃草投入火燄燎然恐多坑窖未敢遽入命傑克乘輕騎返鷹巢取炬並邀妻子至傑克旣去洛父子以鐘鑿洞大容人身於洞口闢小徑甫就緖聞橋上車聲咿啞知妻子巳至顧盼間傑克策輕騎先到洛妻與兩兒駕牛驢車繼之乃各執炬佩鎗魚貫而入洛前導三兒次之其妻與咈蘭克行最後初入猶狹行未數十武豁然開朗石壁燦爛炬光映壁閃爍眩目疑入寶石金銀窟中所謂寶石者多突出捫之應手落怪而視之洛驚喜曰是石鹽也時所攜海鹽將罄取之非易而人畜需之甚切今獲石鹽既潔且白殊出意外視地上多墜落者恐石復墮傷人約妻子退後發鎗射之紛落於地洞中無潮溼瘴癘之氣蛇蠍猛獸皆不足慮曰是可居也自是日則操作帳場夜則歸宿鷹巢一日方執役忽見海水洶湧大鳥飛翔海面時投身海中若捕魚者趨海邊視之見羣魚大至急取水桶捕之福麗芝及傑克立海邊水僅及腰攫魚投灘上洛拾之起其妻與訥特洗淨醜之蓄以禦冬魚羣至時間有海狗雜其間洛亦捕之以製燈油石驗逾月魚羣復至傑克先見魚皆大於前疑爲小鯨傑克取弓矢以繩縛海邊石上別縛其一端於矢射一魚中之曳之近岸魚跳躍圖脫傑克力曳之起訥特取漁竿鉤之洛以索縛魚義捕之旣而福麗芝擲魚義中一大小仙源第十三回七十五小仙源第十四圓七十六者長幾八尺力曳不起恐脫叉逸急以輕騎曳之始能起陸連數百尾炙之烹之以供膳盡醯其余暴之爲臘當雨季時糧食幾盡今又充實無絕糧之慮矣一曰福麗芝偶於石穴旁數十武外鑿石壁質頗鬆戲鑿之深數尺石大塊落光燥而糙黑走告父洛曰得無煤乎往視果然大喜歎曰是地氣候溫和風景如畫漁獵便捷物產繁多礦質又富誠世外仙源使吾儕非遇風至此幾令其終埋沒矣第十四回盡人治川原供點綴樂天倫眷屬傲神仙洛以蠻民所用樹皮艇頗耐風浪逐波出沒若沈若浮雖巨浪滔天而舟行無恙將伐木爲之苦無良林翦除鄰近大樹又覺可惜乃決意於內地尋覓之時新居已成穴中石鹽盡採而藏之糞除清潔處置略備洞口作圓形移舊屋玻璃窗補之洛家人乃共攜日用器物自鷹巢至石穴其不急者留待緩運於是所處之境又異於前矣旬余瑞士橋左所植花木豆穀皆垂熟結實纍纍洛與羣兒往鷹巢覺風景無異惟豆麥韶茂生氣勃然多可收穫小穀尤佳及近則鬨然有聲出自禾中止步視之棲宿田中之野禽也恨其傷禾發槍擊之中數鳥福麗芝連斃若干頭高懸竿上以警其來又獲鵒鶉二十甚肥碩盡納囊中攜歸新居途次福麗芝謂小溪時有急湍可築磨於旁洛以需事尚多無暇及此姑待後圖傑克問收獲之時洛曰俟禾麥全熟舉家宿鷹巢以從事儲之以待曰後春米磨麥吾儕糧糈猶足無需此也明日洛欲擇地築柵以藏家畜謂近草處爲宜乃以家禽十二小豕四緜羊四山羊二七十七小仙源第十四國七十八及器具什物置小車上駕牛驢啟行福麗芝乘輕騎前導途中見異植數種洛知其有用默誌之經長草處至一邱登高而望所見頗廣邱下皆沃壤旁有小溪足供灌溉邱側有小林高凌霄漢可蔽北風洛喜曰是可墾之沃野也乃設帳燃火作炊畢洛與福麗芝攜器具往覓建柵地見一小林極茂密林旁細草叢生福麗芝謂是地深宜築柵洛亦以小林去石穴不遠從之時已薄暮乃置所攜器具於林中返帳就宿翌曰晨起往覓家畜見山羊囓草帳後草頗茸細視之香料也又得樹膠頗夥喜可爲造舟之用洛等留其地築柵者數曰柵建於小林中以木片及蘆葦作垣高六尺許又築小廬以備他曰墾田時憩息其間洛等素不諳建築術工作遲鈍厯時頗久一曰洛命福麗芝及傑克往鷹巢取食物留其妻與咦蘭克守帳自與訥特攜小猿出遊直向小溪行至一窪地以久雨故成小沼野禽翔泳其中沼邊有草類五穀洛折數莖懷以示其妻訥特槍斃數鳥小猿亦獲佳果示洛沼中有鴻鵠二迴翔自在洛諦視奇之訥特又擬以槍洛急阻之曰是地風景天然有此佳禽點綴其間足以娛目勿驚散之洛見沼水澄碧茂林高聳細草青翠麗鳥嬌鳴幾疑復履故土矣方稱賞間大忽啣一異獸至長尾大掌首耳皆小有喙如鴨不識其名因名曰喙獸囑訥特攜之乃歸途經一林羣猴擲果如前訥特啖而甘之實一囊將以遺家人洛鳴槍數聲猴驚散又至一小山其頂多果木近小溪腴壤四繞好鳥羣飛洛顧訥特曰兒誌之是可用也旣而洛等卽於其地築舍避暑十日而成名其山曰望遠墩洛連曰覓大樹其亦釉源第十四回七十九皮可作船者一日與羣兒深入覓之行數裏見一橡樹幹大十圍質甚堅乃伐之欲鑿成舟形知非旦夕可就以車載至帳場且製篷桅舵槳等物以樹膠粗瀛彌塞罅隙又以舟體過輕易傾覆置石鎭之時牝牛產犢洛以三兒皆有乘騎卽以畀咈蘭克於是陸乘牛驢駕牛車水則駛帆舟及樹皮艇無徒步跋涉之勞矣舟車旣備乃返石穴復於洞底築石室備雨時冬令彖畜之用以木板作戶阻穢氣外出又於洞中作小室以沙鋪地覆以羊毛帆布塗樹膠履之柔若氈洛等每日侵晨卽起各勤其事其妻與咈蘭克紡織不輟及夜燃燈室中光明如晝取油較易亦不之惜洛又取葦作笛畀福麗芝及傑克每夕福麗芝等吹笛其妻高歌和之天倫之樂難以言喻洛又以洞西小室作瞻禮堂晨夕禱誦於是冬夏室鹹備稼穡亦興物產繁富果穀充實器物足供取用而氣候適宜無疾病之虞猛獸不侵人跡不至無內顧之慮逍遙自得煩惱胥捐初猶思返故土旣而塵世之漸絕進取之志益灰願老死是鄉長爲世外人矣按後有俄羅斯軍艦行經紐基那左近小島鮮水適絕登陸取水見有居民大駭察其舉動與白人無異始就問之知爲瑞士洛萍生及其子五人遇風覆舟居其地已數年乃攜之返歐洲或謂有英船至南洋一小島遇洛萍生等洛萍生不願歸國以長子託舟主攜之歸英繼洛萍生氏後後歐人有追蹤洛萍生而移居是島者是書信否不可知姑攄所聞以待考證譯者注小曲源第十四國入十一丹曲源第十四迴十一第一集第五編珊瑚美人每本洋角本館出版說第一藏隹人奇遇第二編經國美談前後編每本洋七角每本洋五角第六皆國奴類每本洋四角第七編埃及金塔剖屍記三冊每部洋一元編第三夢遊二十一世紀第四編補譯華生包探案第五編小仙源號第六焰中案第七編環遊月球第八英國編詩人吟邊燕語第九美洲編童子萬裏尋親記第八編懺情記二冊每部洋五角每本洋二角第九編奮嫡奇寃每本洋五角每本洋二角第十英華火山報仇錄二冊每部洋九角每本洋一角五分羅子每本洋二角第三集每本洋三角第一編雙指印每本洋二角五分每本洋三角五分每本洋三角第二編鬼山狼俠傳二冊第三編量花夢每部洋一元每本洋二角部叢第十黃金血第二集每本洋三角編第四指環黨每本洋三角編第五巴黎繁華記二冊每部洋一元第六斐洲煙水愁城錄二冊每部洋八角書第一編金銀鳥第二短回頭看每本洋二角每本洋三角第七撒克器遜卻後英雄畧二冊每部洋一元編第八桑伯勒包探案每本洋第三編足本迎茵小傳二冊每部洋一元第九編一束緣每本洋編降妖記每本洋二角五分一羅第十事中壽針每本洋心心川心心心心心川心心心川川光緖三十一年十一月首版一小仙源之一定價每本大洋一角五分門際閾門際閾園編譯者中國商務印書舘編譯所書經存案密發行者中國商務印書館翻印必究四以爾國閑上海北福建路第二號印刷所中國商務印書館上海棋盤街中市三總發沁行所中國商務印書館