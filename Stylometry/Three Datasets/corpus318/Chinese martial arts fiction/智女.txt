智女鄒強江寧黃婉梨女史名淑華早失怙歲癸丑發逆陷金陵女甫五齡兄乃珪邑諸生以母老且病弟妹幼倉卒不及避匿農圃以免女天資聰穎從兄讀漸能文間作韻語稍長有令姿母兄深以爲憂女日無慮兒讀書頗明大義決不貽父母羞甲子六月官軍復金陵之前二日有兵至殺兄於庭索女出弟牽其衣母跪哀之並殺其母及弟掠女行女悲哭痛詈求速死兵笑曰子愛汝不殺也產挾之登舟屢欲犯之以計免有金姑眉壽者亦被掠被逼不從躍江死女念茫茫大江非無死所惟大仇未報姑隱忍伺隙至湘潭舍舟登陸女符因此殺之適有與兵偕行者不得間夜投關王廟旅店張燈哄飲乃計誘使醉殺兩兵自緩子梁明日見者莫解其故有旅人日昨有二男子攜一女住宿飲酒嬉笑雜以歌曲夜半猶未止既聞若椎拒聲者俄而寂然想三人之死必有故也鳴諸官驗而殮之一中毒死一被創死女周身縫紉懷中得一帛書自述顛末並附十絕又一紙糊壁間與帛書同此同治甲子九月十八事時女年十七也葛隱耕孝廉有長歌詠其事載寄庵詩鈔中余不奇官兵之死於女手而獨奇女母及兄弟之不死賊手而反死於官兵之手而更奇女因計死官兵遂縊而死亦不啻死於官兵之手然則官兵之爲官兵可知而所以使之爲官兵者更可知矣