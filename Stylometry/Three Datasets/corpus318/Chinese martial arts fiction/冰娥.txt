冰娥儀邪長沙城外有老屋焉雙扉白版雖設常關蓬蒿沒人門無行跡中有一女子焉其人豔如桃李而心若冰霜衣裳樸素鉛華不施蓋如荼飲蕖食若於此者歷有年所矣入其門則四壁簫然家無憎石繆食之給度日維艱幸女善寫山水尤工小楷人有得其尺綠寸素者必酬以金女藉此以供朝夕不足則事針鑿以給之家有一兒幼於女七八歲人見之以爲姊弟也顧兒則母呼女奉事維謹女亦兒畜之平居課讀荼嚴日就塾師讀夜篝燈於室女則手拈弱線刺繡五紋兒讀其旁咿唔弗輟直至更數轉鄭雞已鳴讀猶未已也噫此女子爲誰請爲諸君述之女姓陳氏名冰娥父國治字雪三長沙諸生也善畫家本貧也畫以自給冰娥幼時隨其父遊戲丹青至十四五而遂工風暖閨中綠窗人靜揮毫抒寫神態逼真凡屬趙昌花果崔白翎毛無不得心應手而於山水更工絕輕煙遠岫薄靄平林寫向皎綃恍遊異境才尤工詩或自題詩於其上此雖鄭虔之三絕不是過也有衡州太守張庚者以翰林起家與雪三善恆向之乞畫以其貧潤筆之資獨加豐焉時時往來其家庚猶未知其女之能繼父業也一日入其室見案上有生綃一幅上繪煙波疊嶂圖展玩之見其信筆寫來胸無雲夢江濤千尺中有蛟龍知是神妙之作及玩其款曰冰娥日嘻異哉此女子手第也胡爲乎來哉吸雪三日此小女所爲閨中弄墨作此遊戲不圖爲大雅見之了庚日此得畫家三昧君有女如此可與管夫人媲美矣產庚由是心醉思一見其人一日雪三不在庚適至見有女子在室爲雪三拂拭兒案觀其態明眸皓齒綽約生要見有生人至飄然而入翩若驚鴻庚知必冰娥也自是益心醉恆竊計日彼姝者子才情若此豔麗若此我安得如斯人而與之伉儷哉然羅敷即未有夫使君已自有婦冰娥乃良家女豈作人妾媵理結念雖殷有託諸夢想已耳庚自見冰娥情不能已恆道其色藝於衆人之前嘗語友人曰我欲置妝有能嫺藝事如陳冰娥其人者乎友入知其意謂之日冰娥固良家女然其父貧可以利動也君果垂意無須十斛明珠倘不吝千金佳人不難致也庚日諾子其爲我謀之其入往謂雪三日富貴如張太守真令人歆羨彼心愛冰娥才今方謀置副室君如有意千金可立致從此簧緣得路君何憂不發跡也產雪三日我家世世業儒奈何以息女爲人妾媵我即願之恐我女不之應也其入日祥有是哉子之迂也卓太守非本省人有婦在室誰其知之議成彼問名納採假館成禮僞爲娶正室也者夫誰得而議之雪三日如我女之不欲何產其人日子且不以實告彼女子無識成婚後心羨富貴頤指氣使快意自如及至署中雖妾媵亦不可計也雪三日我姑圖之其人復誘以甘言竟撮合以成其議彼冰娥固不知之也及期納幣之儀一加娶正室冰娥方自謂所建得人庚亦敬禮之惟恐不至成婚後即接之至衡州將抵署矣度始告之日我所以娶卿者慕卿之才耳我不敢欺卿我已有婦恐事不諧故未明言我實不敢以妾媵視卿所以奉事卿者一如嫡禮因以前謀告之冰娥聞言泣然日我本儒家女我父嗜利惑於非人乃鬻我作妾其命也夫然事已至此名份自在以嫡禮待我將置夫人於何地也請妾我我安於義命而已矣及入署冰娥執婢子禮以見其大婦大婦素悍以其卑下也姑容忍之數月而後漸不能容雌威大作往往以事遷怒於冰娥庚雖愛聆之終無如何也然以是故大婦益不能耐竟視冰娥爲眼中釘思輦冰娥去潛託牙人鬻之他所有成說矣冰聞是位謂庚日我以儒家女爲人妾媵自知命薄猶不能終我知死所矣然君其焉置妾也庚不得巳令居長沙以爲外室月給以錢晉省時於此小作句留冰娥於是得稍稍紓其悲苦庚素貪疑冰娥在署時見其重篁不飭或受民命非介財嘗規之日貪吏可爲而不可爲此造孽之錢君取之不厭恐將子孫鬻去矣庚心是之而不能從竟以贓敗家被籍沒身死於獄大婦走歸其裏子亦旋亡冰娥於是孤苦無依鬻書畫以謀升鬥自食其力誓死靡佗時冰娥之年未及二十距其嫁僅閱兩載而雪三之千金已蕩盡見其年少無依思招之歸將別議婚姻冰娥恚日父見金不有女令我至此垢辱門戶甚矣然我即作妾此身猶是清白之身若再失足恐盡西江之水不能洗此垢也雪三意沮而去冰娥自是不歸見其父長沙士大夫與雪三交遊者知其事鹹薄雪三之爲人及其死冰娥往哭盡哀已而憑其棺憤然曰我父禮嫁我即貧且死無憾奈何重多金而親鬻我金今安在耶冰娥之身世蓋如此嗚呼如雪三者生有賢女而不自知宜其不齒於士類也然則其室中之兒奚自來哉先是庚有一婢售於他氏未及期而產子實庚所私而爲大婦遺去者冰娥在衡州時知其事厥後婢死其家亦落而子尚存冰娥聞之嘆日彼一婢不能有何有於我然半面之識肯捐千金必是有重我者在也我義不忍使之無後因覓其子備金贖之撫爲己子課之讀名某而字以萼樓萼樓之年雖不及冰娥者只七八年然甚孝事冰娥冰娥少不如意題令長跪或楚撻之萼樓無怨言恆語人日我非母作溝中瘠久矣萼樓性頗慧治法家言有重名依楚中大僚幕者數十年卒以起其家此皆冰娥之教也至是冰娥乃日我其可以對死者矣我爲張氏地毋盡苦辛雖名義當爾亦以慰知己於地下也後年至七十余而終嗚呼如張庚者其人不足重然不遇冰娥苦敖氏之鬼不其餒而若冰娥者以出室之妾爲庚守且爲庚存其孤貞毅之氣慎然不磨我將以女俠許之