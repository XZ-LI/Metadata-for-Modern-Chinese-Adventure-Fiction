滕半仙傳寄塵滕半仙開闢黑石遂實有其事顧世少知者余衍為小說以傳其人篇中所紀行獵事亦本之旅客所述雖屬附會終非臆造世之覽者或有取乎江南王以猷清同光時人身軀魁梧慷慨善談論嘗遊滿洲次雞林將之琿春將假道寧古塔阻於雪止旅舎遇異人短褐蔽膝鬚髮蒼蒼然荷革囊一長柄鐵槍鐵錐各一一巽隨之高大如駒年亦可十余歲人犬共寢食其人飲酒數鬥不醉王心異之時薄暮雪下愈急王命煮酒更與對酌其人遜而後可曰老夫一醉行當入山客何為者王曰觀子狀貌必非常人願謀一醉於是就飮其人自述滕姓山東人無妻子家室隻身寄寓於是行獵自給闢山為業以森林為家以犬為伴迄今四載言時顧其犬曰小畜已長大如許無怪予髮荅荅王曰壯士何為此言趣以酒澆之遂傾數鍾酒酣滕興轉豪為談行獵事曰老夫出入叢林不離此裘裘扈皮為之甚柔可束於腰際入深山夜半無宿處處囊中自懸老樹枝上夜半風號樹撼虎豹過其下窺之不識為何物卻而走避虎晝伏夜出出返必循舊路於是伺其足跡張弓待之虎還觸機彈發洞貫其胸大嘯而死循血跡尋之得虎屍數裏之外然亦往往為虎滕半仙傳所窘一夕宿農家意其無虎無備忽風雨夜晦虎嘯數十步外急驅犬出迎之而吠虎聞聲奔撲將及則旁匿叢箐再驅虎再奔再匿如是數四虎去巳逺得安息無恙然虎豹猶不甚可畏往往與人相望而行人苟不傷之亦不傷人惟熊為猛力能與虎豹角勝黑者曰黑瞎子蓋長喙小目睫毛極厚視物必以掌撩掠故得此名黑瞎子能人立而行亦能升木輒端坐樹枝用掌折樹枝壓於股下欠身復折而前折者巳墜移時樹枝滿地仍進不已有時顛越矗立長號而去明日人至其地見樹枝狼藉地上知黑瞎子過此也尤有可笑者山村玉蜀泰煦時黑瞎子必來晦夜入黍叢中而掠之旋掠旋挾於肘下時郞甚不便於挾物掠盡而肘下終只一黍人擊之者必迎面而擊負痛輒反奔若在其後擊之適當其反奔之路鮮有不被傷者大雪無所得食則螫伏老樹孔中人覓得其穴可攻而殺之滕言至是亟起推窗望曰好雪黑瞎子匿何許矣出門欲行王苦止之遂復縱誕滕續曰世人以豺狼並稱殊不然狼性狡而險豺性仁而慈狼害人輒出人不意豺非不害人亦能衛人獵者野宿輒噓脣作響引豺來糧以餉之豺輒大喜繞之遺溺而去百獸聞其羶無敢踐之者矣蓋豺溺極毒踐之者趾必爛故莫敢近豺遂以溺報人之惠然其臭極羶人必以草塞鼻而後可予亦數賴豺護此時王巳半醉隱几而臥滕所言半不省頃之寒極而雙覺則月明雪霽漏約巳三下旅人睡熟滕已攜犬荷囊去矣又二十年王復東遊則滕半仙傳二險一四吉林至琿春得一間道曰黑石道較迂途經寧古塔可近四百裏王喜甚旅舍主人曰此道昔不通人跡森林塞之豺虎據之自滕半仙鑿山闢路始通輪輻行旅往來必稱便問半仙何人約畧舉以對則即二十年前所遇之滕某也問今何往矣曰入山不返人疑其仙去故至今稱為半仙雲王惆悵久之徧詢土人無不能言滕半無知其蹤跡者九仙而記者曰滕半仙隻身鑿山聞道比之西人所謂闢地何多讓哉而湮沒無聞豈不可歎若吾文寧足以傳半仙抑以志景仰耳