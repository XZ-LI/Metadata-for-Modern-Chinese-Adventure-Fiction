百斯篤殖民政策記蟄庵世界生物恆河沙數弱肉強食競爭靡已然獨則劣敗羣則優勝以獅虎之強而子孫不昌以蜂蟻之弱而族類繁衍厥故維何能羣與不能羣爾微蟲一物渺乎小矣然而爲害之烈水火兵刃莫與埒無他胥將年進步第十三冊九十四恃其羣之力也謂余不信請讀百斯篤殖民政策記百斯篤國於黑暗世界自古以來閉關自守不與世界各國相往來以故罕有知者國人之形至奇特軀幹纖細頭足澎大綜其全體言略如球桿性躭肉食不事耕作惟恃狩獵爲生而孳生之力極盛如飲食充足則一而二二而四四而八不數日間化身千萬矣初百斯篤惟株守疆土並無侵略的野心迨後民衆日繁蕞爾小邦漸有人滿之患百斯篤王乃大憂爰集羣臣共圖善後時有獻計殖民海外者百斯篤王亟稱善乃先遣偵探隊偵探海外狀況以決進向閱十余日偵探歸報曰世界之大茫漠無垠生物之多接觸皆是人類之大逾吾輩不知其幾億萬倍得其一可供我全國人民數日食但一出國門陽光激烈灼肌裂膚必入夜可行顧又道阻且長末由飛渡雲於是百斯篤王復集羣臣議僉曰是必先有探險者往一窮源委斯有把握百斯篤王稱善遂出榜招募探險者翌日竟得勇士三曰核百斯篤曰肺百斯篤曰血百斯篤百斯篤王大喜授以官錫以金設筵宴之各予兵三千命卽日誓師行三百斯篤既啓程深感百斯篤王待遇之隆乘夜兼程進不敢懈天黎明亟下令覓宿所蓋深知日光之酷烈也俄有探兵報曰不遠有大山一厥名故圾堆堆中黑暗陰溼生物滋多既適我居復豐於食駐兵之最善處也三百斯篤遂驅兵前進伏以待夜如是者數日已抵人煙稠密處不敢造次進先命探兵往久之探兵返報曰人類築屋以居上流社居室清潔不時灑掃吾輩殊不易進若冒險前進食物居處兩無由得不一日吾輩填溝壑矣惟下流社服御飲食一切污穢入其室隨在皆可潛匿惟吾輩行動迂緩彼輩舉止靈活吾輩殊不易近其身近其身亦奇險莫測蓋彼我軀體大小懸殊彼惟於不知不覺間一投足爾而吾輩全軍覆矣三百斯篤聞報滋鬱鬱彼此議良久迄不得善策正煩慮間忽聞全軍大譁一兵倉皇入報曰有大動物一尖嘴縮顯長尾四足全身蒙茸被灰色短毛其耳聰其目銳其駛如矢且無聲息今突入吾營覓食跋愚甚奈何三百斯篤躍而起曰是天相我也衆愕然問故三百斯篤曰厥物名鼠晝伏夜動黃昏人靜專入人室竊食物顧其膽至小聞聲立遁是故日與人近而鮮蒙人害吾輩全軍若附麗以行不患不能近人體矣衆曰然則安得食三百斯篤曰鼠肉至美鼠血滋甘吾輩食其肉而寢其皮胡慮爲衆復曰以彼血肉之軀吾輩寢之食之其斃可立待不待智者而知斃將何以爲繼百斯篤笑曰是亦太多慮矣居吾語汝世間鼠輩充塞宇宙資我經養死者決不敵生者之多無容慮者一吾輩之目的不過欲假道於鼠以達人匪以得鼠爲滿足無容慮者不寧唯是鼠體之上有名鼠蚤者足健善跳躍口銳若鍼刺鼠生則到處附之鼠死則移附於人吾輩乘其體以爲馬藉其口以當兵以之向人戰無不利攻無不克矣衆乃歡聲雷動高呼百斯篤萬歲不已於是三百斯篤卽下令拔隊羣附鼠體行旣抵鼠穴見穴中黑暗如地獄食物充盈鼠輩羣集洵樂土也三百斯篤大喜曰有斯佳境卽不得人亦足供吾輩享用矣如能將天下鼠穴盡取而盤踞之吾輩勢力之大曷堪想像於是一面遣使返國請百斯篤移民來此一面共商進行之法核百斯篤先發議欲分兵爲二以一半守營一半進攻三百斯篤各率兵一隊分三路進遇有緩急發無線電通告互相應援其意蓋不欲以全師合攻一人慾分兵爲三分攻三人也肺而三百斯篤韙其議乃如議行說九十五時年進步第十三丗九十六今欲分述三百斯篤之進軍狀況矣核百斯篤假道鼠體竄入人之臥室見一人狀貌魁梧精神煥發狀若軍人令人望而生畏核百斯篤私忖曰若人似匪易惹者余初次出兵敗則不利不如舍諸復顧傍人見一老者形容枯槁精神委頓若不勝其疲憊者曰是不難一鼓而下之也遂令全軍跨鼠蚤躍以登旣登環遊各處見汗垢脂液觸目皆是蚊宛蝨創周身殆滿卽不攻入其體亦足以資全軍畢生食核百斯篤乃大喜亟下令立營積垢最多處由創藏中進不移時全軍悉入核百斯篤正欣慰無已不意人身中若有預備也者突有白血球無數列隊整伍出併力抵禦不聽進相持久之白血球始紛紛潰然是役也核百斯篤檢點已兵亦死傷過半核百斯篤乃勃然大怒下令乘勝追擊之進未半程忽見小道無數紛歧百出前軍不敢進核百斯篤捕土人問之土人曰此淋巴管也小道雖多然漸進漸寬終成大靜脈而達於心臟每於分歧處必有球形或橢圓形之小體名淋巴核亦名淋巴腺核數綦多其中寬廣殊利屯兵核百斯篤曰有埋伏否土人曰是非吾所知也核百斯篤乃催兵進進行未幾忽聞前隊大譁有兵倉皇返報曰突有大水掩至水中有兵無數吾軍出不意死者甚多核百斯篤急令暫退復捕當地土人問之始知水爲淋巴液由管之四璧滲入液中水兵白血球之變體也核百斯篤恍然曰是液富滋養分可資吾吸食且其入也由於管內之吸力吾輩盤踞於此吸之食之則管之吸力自失液不復至矣於是傳令勿妄進惟以獵食爲事俟水退再徐徐圖進可爾各兵領命自是遂專事政獵如是者數日水果大退乃長驅直入一無阻格矣核百斯篤至是大欣慰命衆分屯於各淋巴核一一授以職賞者賞罰者罰各有差一切佈置甫畢忽得肺百斯篤告捷電如左余肺百斯篤自稱自別後駕鼠前進旣迫人方籌進攻策忽大風驟起塵埃飛揚余見一塵之大逾吾身且十百倍計頓決計維何蓋此塵埃正吾輩絕好之飛行機也乃率兵分登塵上昇至高與人齊卽乘人吸氣之勢鬣入彼口鼻直抵氣管之中惟經過鼻孔之際有鼻毛密排若劍戟少受頓挫既至氣管幾不得入蓋氣管之璧常泌粘液一種能吸吾輩於璧俾自由全失幸兵衆未爲所困然因此而死傷者約十之一稍進又有纖毛一種密蔽孔道遠矚之殆無隙顧吾輩軀體渺小固無慮焉不意此毛能振動偶觸之卽振不已一振之余人乃大嗽嗽時有氣衝喉出轟然一聲幾衝吾出氣管以外幸余未當其衝不爲害顧兵之驅出空中者不知凡幾幸而免者亦受重創蓋全軍覆矣此時也余孑然一身已無能爲力計除返穴重整旗鼓此外別無他策遂循舊路乘塵而返甫入穴見血百斯篤亦狼狽返詰之亦全軍覆沒矣余今無暇敘血百斯篤事姑先述吾事余返穴後選精兵一千練三日始啓行一如前法入人口鼻而進氣管此次鑑於前次之失不敢冒昧進先伐除其藏毛然後徐徐進行乃達於肺然由氣管至肺其道自多雖終達於肺而愈進愈紛幾迷不得出余遂以肺爲根據地立營於中時出入於心藏間獵取食物雲肺百斯篤電末又雲今余大事已畢君亦大功告成吾儕蓋留兵於此同反穴一探血百斯篤之勝負乎核百斯篤至是遂將諸事約略部署畢卽帶兵一部奏凱還抵穴肺百斯篤已先在血百斯篤亦同時至核百斯篤亟問血百斯篤戰況血百斯篤曰吾事至簡惟先不知擇人而噬全軍盡覆斯爲憾事爾核肺二百斯篤曰此何謂也血百斯篤曰初余率兵出卽遇一人余卽跨鼠蚤以登其身孰知是人體甚清潔微獨無藏匿處且滑不留足幾難暫止余急利用鼠蚤之口剌破其膚率兵入甫入卽有白血球迎面出說九十七年進步第十三冊九十八抵拒甚力稍進復有赤血球血漿等紛紛排隊出併力迎敵彼赤血球雖不甚勇而血漿所至我軍無不披靡於是死於白血球者半死於血漿者半余急棄甲曳兵而走僅以身免旣脫險探之始知若人起居以時飲食有節於衞生之道非常注意故軀體之強健迥出他人上無怪吾輩之不得侵襲也余知是旨急返穴重振旗鼓率兵二千擇一瘠弱有病者攻之果勢如破竹白血球與血漿等無能爲力矣而百斯篤言甫畢忽報百斯篤王率傾國人民至三百斯篤急出穴迎入備陳前事百斯篤王大喜俱擢爲上將命率國人專以攻伐人體爲事每克處卽移民一部於內一面並派各將搜覓鼠穴一面復招募勇士探人鼠以外之殖民地於是復得冤牛豕猴貓等各物至是百斯篤聲威大振民眾之多世無其然則百斯篤既跋扈甚於人類界有何影響乎時人類界流行時疫三種爲核百斯篤侵者先發寒次發熱頭痛煩渴精神倦怠脈摶頻數全身淋巴核腫脹而於頸核腋窩核暨兩股間之股核鼠蹊核尤甚近核之皮膚亦皆浮腫發赤終至神經衰弱心藏麻痺而死是曰核腫性百斯篤疫爲肺百斯篤侵者發寒發熱一切與前略同惟淋巴核不腫不痛多咳嗽與咯血呼吸甚困難往往虛脫是曰肺炎性百斯篤疫弓三爲血百斯篤侵者發寒發熱外亦頭痛煩渴且嘔吐皮膚中時時出血亦易虛脫是曰血毒性百斯篤疫二呂鼻人之罹此三種疫而死者始則日以十百計嗣後漸以千萬計終至一小時內且不遑一計百斯篤勢燄之盛於此可見矣時各國人民俱罹此厄上下諸人罔不慄慄有戒心於是集醫生學生博士地方官民一面盡心探究其病源一面設種種方法以防禦之時百斯篤王與核肺血三百斯篤方欣欣然喜以爲從此可稱雄世界居生物之首位矣孰意大難將至幾遭滅族正所謂棟宇將焚燕雀猶安處廊下也是日忽有軍探倉皇入報曰茲有法國醫生名葉爾辛者已驗出吾輩蹤跡並因死鼠之名已考得吾輩來源今已定出防禦之法三不日實行恐其法一行吾輩無噍類矣百斯篤王曰其法維何已探得否曰大旨不外三一曰預防二曰救治三曰撲滅三者之中惟救治尚無適當方法故人之已被吾輩攻入其體而患有疾病者吾輩尚得藉其體爲安樂鄉一時可無慮可畏者卽預防與撲滅法是也然者之中預防猶不過防衛周密不許吾輩侵入其體而已撲滅則直欲殲我族類爾可不畏哉百斯篤王勃然怒曰以我勢力之如是雄厚而妄欲與吾輩爲敵不自量亦甚矣遂命核肺血三百斯篤合力先除此葉爾辛以雪此恨三百斯篤欣然應命遽駕鼠出行未幾果見景象大異見常人口鼻之上俱戴一套想爲拒肺百斯篤之侵入也途中且有臭味一種聞之欲醉細檢之見凡屬黑暗陰溼之處本可匿身者今已徧撒白色粉暨白色液體一種粉中液中屍體靈曇皆百斯篤人民也三百斯篤見之不禁氣爲之驟餒不敢進正躊躇間道傍一小百斯篤突出阻之曰前途危險甚進必無幸三百斯篤問故曰彼白色粉石灰粉也白色液體石灰乳及石炭酸水也今各處皆是吾輩觸之卽死交通絕矣三百斯篤曰雖然吾輩駕鼠行何害爲曰否前途並設有捕鼠器無數鼠亦不復可橫行矣不寧唯是凡人類之用品以及廢物等種種苟吾輩可以匿跡者無用者燒棄之有用者用藥水浸之吾輩除鼠穴外今殆無立足地矣三百斯篤恨恨曰忍哉人也然則彼所用之藥水維何果足以殺吾輩否曰種類至多不及備述大抵爲石炭酸昇汞水漂白粉液等種種殺吾輩概綽有余裕者也說九十九三百斯篤至是不禁爽然若失無已驅鼠返備以詳情告百斯篤王憂甚正籌議抵制之計忽各處告急電紛紛至第電爲各處人體內百斯篤所發謂人之凡患百斯篤疫者今已悉移置醫院時飲白蘭地酒暨各種藥水入腹以袪吾輩欲出則遍地皆灑藥水交通斷絕不得出若株守人體內雖一時不致爲藥水所殺然聞人死而後擬將屍體火化不用棺殮若然則吾輩亦同付諸一炬矣第二電爲各處鼠穴及鼠體內百斯篤所發謂捕鼠器徧地皆是鼠之被捕者不知凡幾鼠旣被捕悉投諸火吾輩欲離鼠體以逸則交通斷絕欲返無由是故同胞之與鼠共命葬身火窟者難僂指計若伏匿穴內者方幸無事不意又有搜覓鼠穴之說起雲凡人之房屋中苟可穴鼠處務必一一毀滅而後已此說聞轉瞬卽將實行雲其余各電其意大略相同百斯篤王閱畢擲報於地歎曰霸業垂成胥化灰燼可勝浩歎歎未竟國人皇倉奔報曰有汽迷漫狀若雲霧其味臭其性熱觸之立死或曰是爲福爾買林三之蒸汽也今已充塞四處漸侵入穴不急避吾族覆矣百斯篤王大驚詢羣臣曰去將何之忽班中有一百斯篤大聲曰臣聞無何有之鄉有國焉其國人素不知衞生所居湫隘所食污濁通衢大道之間糞污滿地正吾輩絕好之殖民地也盍去休王轉憂爲喜曰善