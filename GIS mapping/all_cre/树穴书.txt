探險小說樹穴書逃時曰出東南寶氣昌秋深木客走桄榔絕無人語山中事尚有書傳海上航鄧艾潛師多詭道張竊盤空未荒唐匆匆赤嵌城邊水湧浪年來太渺茫南槐建國古傳聞霞海風濤特地紛未必蠻夷無大長卻愁宇宙失斯文深湫鬼哭迷春雨怪石鴟蹲慘暮雲我是空桑三日愛木岡回首等鄉扮臺灣一島孤懸福建東南海中漢人居其間者以閩之泉漳粵之潮惠爲最多凡所謂臺灣人者其始實皆閩粵人若夫眞臺灣土人則生番是矣生番無文字殊語言與漢人格不相入其所居則在山後蓋濱東南外洋漢人所居則在西北方最新闢地如宜蘭如新竹稍近東面然猶未過山脊也漢人謂所居地近山者曰外山指山後曰內山外山有熟番內山無漢人蹤跡偶入焉輒遭戕殺故無敢試行探險者自撫番議起招致番人而敎以讀書不至則以兵力從事於是始有與漢人雜居解漢人言語者略能得其情狀逃時以六齡至臺灣十四內渡始終八年嫻臺語習臺俗日與臺人居往往得聞生番事惜其時年太穉過耳輒忘及今憶之已零落模糊不復可以敘次顧其尤怪者不可以不志旅窗翦燭輒與友人作一夕談未嘗不興滄桑之喟也吾聞英人哈葛得好談神怪往往託之蠻陬瘴土文化不及之民而其言亦皆有所指讀者或未嘗得其解焉吾之志此其異於哈氏之意哉番之狀蓋馬來種常文其額自眉心至髮際文兩頰自口角至耳際色青花紋不一式其男子離乳而文額能殺人則文頗其女子亦離乳而文額嫁則文頗所謂嫁者特漢人之言生番不知有婚姻女子長成任生育爲誰何所得則文其頗以爲識如販馬者之烙馬股也其髮結於頂作螺旋狀男女無所別不能裁衣裳而能織其布成幅長七尺乃至丈闊尺有半乃至二尺兩端爲排總披於肩作偏袒狀男左而女右以掩前後膝以下裸焉其布質如麻非麻粗而光潔織爲錦紋各異其狀頗悅目特無彩色漢人有得者暑天著之能利汗顧太厚重苦悶熱耳番能冶有刀亦鐵質刃薄而脊厚以重爲貴漢人慾得之不可以貨買則亦以刀易番得漢刀必先試其試也揮刀於老樹刃入者半乃力掀之不折者爲可番善獵其獵也不以弓矢若銳取長繩兩端各繫石旋繞而遙擲之輒縛獸之足雖猛如野豕無得脫者山無虎有人自內地載虎縱之山欲以噉番然輒盡蓋爲番所噉也番俗尚殺人男非殺人不得蓄女然鮮自殘其類常殺漢人得其頭輒酌酒而自慶列陳於其居或取頂骨鑽而佩之以爲豪番之地林深而籌密草長於人多不識其名葉利如刃或有刺漢人入者往往毀衣裂膚又苦幽邃不可以瞭望而番善登穿林如猿沒草如兔自隙外窺陰動爲賊漢人不及防也率兵而攻之不可與對陣乃思鐘其林焚其草以毀其巢南方冬煖林草不凋則灌石油而縱火焉凡用油三十六箱焚草曰去草縱橫五尺許其茂蔚而難薙也如此然自用兵以來猛攻不輟卒嘗燬其數十社漢人指番所聚處曰社社或一二裏或二三裏漢兵旣入番衆悉遁間有擒獲詰以何故出殺人語言不通彼固莫悟牽而赴斬或駢指擬其頸乃懼而號又或不欲盡誅則強執而授之書漸成熟番其後熟番稍稍多操漢言服衣裳亦無所特異惟其文面之風則不願改尚多與生番同徵番之兵疊進而卒未可以大得志番漢相仇日以益深夜中竊出殺人長宵既明則人之睡而亡其首者屢聞議者則謀大舉航海繞外洋以搗其巢其年某月師自淡水發機船載勇至於蘇觀地當曽臺灣東南面之中兩山環抱海水汨入風潮吐吞淺礁棋峙機船既不可以進則棹杉板激浪而前船交海中擊觸沈碎至不可數計或曰是地水溜下多磁石船爲所引則釘筍皆懈故輒瓦解此言既出益相顧遲徊然細探之亦無確驗特浪太惡舟不勝耳於是有獻策者編竹爲筏以浮焉駭浪甫騰水滑筏面而過筏果不沉乃遣弁挈勇十人以試旣與浪遇水勁竹滑莫可攀固人隨浪轉而離筏以去旣復無效則以兩筏相並夾置木瞿缶其間人居瞿缶中差不懼失足而苦無以奏棹僅僅隨潮而進迸出千險幸而扺於岸其岸則怪石獅蹲亂藤蛇繞棘樹毒卉森列蒙茸蔽翳暖蒸靄爲霾霧陰冥沾濡日所不曜螫蟲戾鳥駭獸頑魚跳跟成羣曒聲悚魄荒不復知爲人世矣顧已入死地莫從劫返則相與鼓勇而入奮其力之所及披草攀木猱附蟻行更於林隙石灣驀與番角傷亡疾病都不復顧艱苦五十余日而至於一社社依山四老林蔽天番則集衆以抗護惜倍於外山忘死慘攻屢血而後得入殺番十余生擒其三而料計我軍存不及半實爲剿番以來第一苦役而所謂光怪之見聞亦於是乎發焉方我軍之既入社也萬死一生歡呼相慶仍慮番出不意或轉回相襲乃嚴備巡行四周環視至於社後見萬樹叢雜中老榕一株杈柯籠蔽蔭可二十余畝樹半禿枝參互間有布圍之遮嚴似非無意衆共發視則樹朽中空穴可四五尺腐濕積穢撥帚以探中儲故紙一疊太半已糜完好無幾翻而閱之作旁行書如歐洲人文亟以白之軍帥營伍中多粗獷無學華字除幕府外識者已寥寥更無能譯歐文者然知必有異姑保存之尚擬再進窮剿而兵力已疲實不堪役番又雜出爲擾不宜久居乃議班師更冒陸水之險挈三俘駕機船以歸至於軍府則傳漢人介熟番以訊三俘質以樹穴藏書事轉折譯供三俘亦已不了了據言老人傳說昔有外人入山者其人多異術書此以鎭吾山傳世寶神之今既被窺是吾山終不保也軍府乃以書授識歐文者審爲荷蘭文就其完者譯之斷續不可復次旣已譯成抄讀者不少逃時因得寓目焉其書蓋荷蘭人函稿是徵心當時荷蘭人曾有深入內山者及今追憶猶可仿佛其三篇意殺於左函中謂番人稱王其音若曰貢斯稱太后若曰齊於雲第一函略言番中有王有太后王權極重民間奉之如神而歸向之心亦殊篤頗能籠絡全國余到此細察風俗一切摹仿其式示敬仰之意番中尚無甚忌我者惟處處露輕我之意態而已云云第二函略言近來探察番情頗有所得彼中樸陋殊甚見我器用精巧輒露欣羨之意而尤愛我火器之利近得一大喜事則我之火器居然得達於王之前此前途種種希陰望之基礎矣聞王年已長以吾荷佔其沿海地頗憤憤有爭雄之志顧太后靳政權不卽以屬之於王故王與太后閒常生釁隙爭自植黨其新進小臣欲於王前爲取媚進身之計者乃有資於我此時僅可動以器械之巧他日得間進行能涉及政治斯不患無所措手也云云其第三函言諸君乎敬爲諸君送一喜信蓋我已得見番王也番中極荒陋無宮室街市之可言然王居亦頗不惡余寓處離王居不遠本日之晨有一人來導雲王已在朝相待余隨之出則有持矛者數十擁余行其矛形式不一柄以竹或木爲之有纒以布者有飾以野獸之毛者上綴以鋒頗銛利皆粗拙笨重隨行三數裏曲折穿山徑叢林中高下勞頓殊甚林葉森森密者或不見天下則積潦亂葉略不冀除番人赤足奮走不覺其苦也畧近王居亦有如拱衛然者衣飾亦略有文採見外人至張兩手作盤詰之勢導行者皆語之乃放令前行所謂王居者在山谷間四圍峻嶺惟其前面路畧平坦就森林施以布障上亦支木板覆之入其內地皆鋪以五色厚布行其上頗坦坦然惟不知治地其底仍不免凹凸耳番王席地坐下敷紅色厚布積尺許旁有二番女侍所衣皆整幅披之於肩僅免於裸而已前列衛士約百余人皆執矛亦有行列余既入王引手加額示歡迎後聞譯人言此最重禮國中諸臣所莫敢望也王詢余器械之巧余答言外邦政治文明務開民人智識不如貴國專以威力壓服人民而已故其民皆能各專其學學業益進其愛戴國家益盛此其所以能強也王欲強國非由政治上改革不可器械之巧抑其末耳番中解荷語者不多卽解者亦不爛譯者述言反覆格磔久而始達窺王之狀似首肯仍引手作加額狀導者卽引余行往還約費五句鐘在王前僅三十分鐘耳云云逃時曰異哉歐洲人之探險術勝吾華人者十倍且百倍也以史考之荷蘭人之在臺灣蓋距今三百年前所謂生番乃有王有太后拱衛臣庶儼然且有能譯荷語者以今所聞何番人之退化至於此極也豈吾華人之相與遇以武力不以德感故卒莫窺其深閱歟信乎歐洲人之探險術勝吾華人者十倍且百倍也方吾當時軍府之剿番也番人亦以火器相禦蘇湧之役軍帥與幕府席地坐指揮諸軍之間而林中彈發中幕府帽落其頂軍帥不爲勳人鹹服其勇然番人之獷葬乃知操火器則莫能解其故臺灣人言碾蛣蜣蟲而燃之可以代火藥力稍弱耳如言試之不驗今以所得荷蘭人書觀之則固荷蘭之所遺彼猶未忘其術也此豈三俘所言外人多異術者歟置書穴中絕不察其所以彼貢斯之譯者或能荷語而不能荷文歟