滑稽小說怪國探險記一劍樵八月十二日我舟已抵綠海矣同舟人以海行多日罔無所獲皆惴惴而恐求請返棹予固自命為亞東大偵探家者膽不少餒因與舟人絮絮談哥倫布軼思有以勸之舟人大喜跳歡呼尊予爲哥侖布第二鼓棹張帆勇氣百倍向西冰洋進發十三日氣候奇寒黑雲似墨懸掛天空而勿散舟人有諳天文者謂有絕大颶風行將發現於洋面夜深矣大風怒號白浪滔天舟忽作螺旋轉舟中人乃悉被浪花捲去隨彼波臣爲伍舟中剩予一人重量大減震蕩愈亟予至此不覺失聲而號小鹿上下直欲跳至喉間正危急間有不可議之大風迎面捲來震然一聲予舟忽飄然上升探首下視已離洋面數百丈噫予竟吹至天空矣風伯風伯汝眞惡作劇哉十四日予舟在天空不上不下隨風馳行子危坐舟中央重心適不致傾覆穿雲跨霞彷佛乘無機飛行艇天將晚飢不可忍腸中轆轆似雷鳴忽有飛鳥成羣掠予舟而過予急以手攫之捕得一肥大似鵝不覺口涎欲滴乃效茹毛飲血之古事生而啖之食畢飽甚腹便似廉將軍十五日子興雲霞為伍殊無聊今日風勢稍殺舟漸漸下降中心喜甚轉念舟如降下必翻落洋面予難不作屈大夫第二思至此不覺一則以喜一則以懼正凝思閒聞人聲嘈雜上働雲霄俯視下界則屋舍儼然人民蠕動蓋予舟已離海洋飄至大陸矣此時予舟墜落甚速將及地有數十人接予舟予得安然落平地予既出舟有人向予長跽其人軀幹魁梧狀殊可畏顧氣度和藹並無惡意言語結舌而帶英語予固粗諳英故言語間亦不柄彼自雲名魯瓦係該處長官特來迎予者並告予此地已爲怪予暗念哥侖布探得美洲予亦探得怪國予之功又烏讓哥倫布哉遂與魯瓦攜手同行見該處人民衣乃服荷大類我國上古時之人民婦女均生胡鬢於思滿口肌皮作深綠色蓋綠種人也見至均叩頭似搗蒜口喃喃呼神仙勿已嘻彼蠢蠢物竟誤予為神仙矣十六予以連日航海飛空疲憊殊甚今日眠魯丸榻作黃粱之夢忽奴僕入謂有長官來謁予急披衣出則有二人蹣跚而入一人荷鐵鋤澤而有光一人挾鐵管長而帶銳問其官職則荷鋤者係辦理三省刮地事卽挾鐵管者係脂膏採辦使二人言而娓娓詡其刮地皮吸脂膏之手段並舉其鋤作亂地狀含其管作吸脂狀怪態果令人不寒而慄二人喫喫作怪笑若不勝其愉快者未幾辭而出室中銅臭味猶氤氳而勿散也十七日今日下午魯瓦偕予觀運動會旣入場見所運動員者面黃肌瘦個個弱不禁風一望而知爲病夫運動會未幾見五人並立蓋正預備五十碼賽跑槍聲砰然五人乃奮力而奔握拳伸其頸一步一顛氣喘如吳牛中一人個中楚楚跑之迅速鮮有能及之者跑一碼只須一分鐘跑五十碼只須五十分鐘時來賓數百人拍掌如雷如有頃有運動員五六人輪流跳遠均蹙眉咬齒大有不奪錦標不甘休之勢觀至此予不能復耐遂歸十八日夕陽西墜予散步園中見柳放花鮮紅奪目有魚無算大小小一躞蹀地上吱吱呱呱正歌其嘹亮之調予暢心悅目大有樂不思蜀之慨忽魯瓦跳躍而來遠謂予曰今日爲王太子與敝國第一美人阿曼特行結婚典禮天晚矣彼一對璧人正雙雙交拜於紅託上先生盍隨予至王宮一飽眼福並語予阿曼特面貌如何美眉目如何美腰肢如何美天花亂墜但子非登徒子弟本不欲一餐秀色第念怪國大結怪婚必有一番怪供我噱遂隨魯瓦至王宮宮中迴廊飛閣窮極奢華行數進果見燈燭輝煌蕭管嘈雜王太子旁盈盈立一絕世美人觀禮者數百人視線均注在彼美身上交頭接耳均呼曰美哉阿曼特美哉阿曼特彼美美如何當爲閱者告身段修短適中長如我國之開路路神細腰婀娜大不過十雙蓮細小長祇二尺有半長而銳其頭以橄欖小而園其目似胡椒芳容潔白似煤炭膩滑似蜂窩鼻長一尺作膽瓶形櫻口已被玉鼻蔽沒只見瓠犀外露尖銳而作深黑色兩耳大似芭蕉扇前後搖作蝴蝶舞予大駭踉蹌獨歸諸君思之此可驚可愕之美人雖使本社萸君君懷傳神寫照之絕技慾繪其真頭相亦恐擱筆興嘆矣十九曰予獨倚高樓遠眺天邊忽興祖國之思暗念予此次飛天走海專爲偵探新地現已覓得怪國自當設法入祖國版圖古來博望定皆深入賊窟血濺戰袍而後可以勒功燕然鐫名銅柱予堂堂男兒當與古人後先爭輝安得坐失機會哉因欲單身入宮覲見國王宣揚中國威德使蠻夷俯首貼耳就我範圍遂佩寶劍披貂裘而出時大雪紛飛萬裏積白似置身銀世界信步而行忽迷原路懸崖峭壁直立於前白羊千百互相作老人啼中心忐忑不敢遽進遂悵然而返二十日今晨承魯瓦伴予入王宮中監門官詢予來意予告以欲見國王久之侍從官出留魯瓦於外迎迎予獨入深入數殿見階前一人獐頭鼠目寬大蓋卽國王也國王狀至殷勤迎予入最華麗之金殿笑謂予曰神仙降駕將何以敎寡人予曰陛下誤矣予非神仙乃大中華之大探險家也國王聞予言抓腮摸耳似夏蟲之不足語冰者予乃曉之曰大中華者世界最富強之大國也五洲萬國悉仗我大中華保護予奉命探險已探得貴國貴國土地應併入我大中華版圖陛下以為如何國王色暴變呆若木雞久之久之終不出一言予大怒曰咄咄貴國一小國耳敢不奉我大中華命陛下一蠢奴耳敢不遵我探險家命允乎否乎請一決之言畢自腰中輕輕拔我劍目眈眈視國王面專待其口頭答復此時國王淚簌簌下齒上下相戰震震有聲不動不語而搖其以以示決絕之意予怒不可遏大呼曰不斬樓蘭誓不還遽將我劍自國王頸閒揮過血花濺處首飛出丈餘宮人皆畏懼而遁一人予乃揚長而出魯瓦知有變慌忙而來顫聲謂予曰先生殆矣言畢遽負予而奔出宮門而哭聲震野囘首視後見人民數萬握刀持鎗口中大呼追探險家殺探險家且哭且呼自飛塵中跳躍而來幸魯瓦跑甚速不為追及至一處見一舟橫臥地上即予下自空降之處也魯瓦使予匿入己則以索繫舟挽之而奔風馳電掣不知行幾許重予安坐舟中沉沉睡去及醒則魯瓦不知去向四顧茫茫舟依然在海洋中但見白浪碧濤滾滾而來不覺喟然長歎曰探險家大失敗探險家大失敗