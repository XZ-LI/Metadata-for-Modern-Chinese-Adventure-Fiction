商界第一偉人戈布登軼事憂患余生述第一節緖論咄咄英吉利卜赫赫英吉利川嗟嗟英吉利川今日卒爲地球莫大富強莫可抗衡之國果其出誰氏之賜今日稍通時務者莫不曰通商卜通商卄夫通商之局創世者何人卜創業者何人卜創起者又何人其出之帝王之胄耶其出之世祿之家耶其出之擁巨金之大腹賈耶其出之掌國極之強有力者耶其出之闍聞中耶其出之田野間耶其出之龍斷居奇者耶其出之積銖累寸者耶而不知膏梁之中無子弟經紀之地皆庸人其能探奇計贏爲獨一無二驚天動地操持全球之生計坐制全球之死命生動全球之血絡灌通全球之聲氣其人之精神心腦力必能貫注全球吸取全球自非親厯跋涉熟悉風土人情者莫能道其隻字亦非出憂患困難危險之中者莫能得其情僞嗚呼豈知今日英吉利爲莫大富強莫可抗衡之國不出之富貴之家不出之商賈之族不出於工肆不出於農夫而出於無衣無食無憑藉無官爵之天地間之至窮且困之乞兒曰戈布登第二節戈布登家世戈布登窶人子也然其家世非寒族也其先丗曾爲議員素居近倫敦之鎭市中曰秣陵村若祖若父以秉性柔順至屢受人欺侮受人侵削受人凌虐不能堪而避於窮鄉僻壤去蘇格蘭百余英裏人所不常至之地松陰匝匝鬼火啾啾狐狸晝出豺狼食人戈布登兄弟姊妹共十四人食指旣多炊煙屢斷父母對泣至數日不能舉火日檢野菜以爲食老弱聚哭又懼遠出爲人詬辱最後野菜亦空無所得食乃緣長松採松果以爲糧未幾松果亦盡兄姊之年長者乃夜出捕雀鼠以充饑時爲虎狼銜去莫卜生死戈布登既生兄弟姊妹皆虎狼之余僅存五人而已戈布登五歲最頑劣又善哭爲父母所厭苦乃議賣之叔父第三節戈布登幼時叔父爲人掌書記老病無子得戈布登甚愛之飲食教誨撫如已出送之近市商業小學校戈布登始識字讀書始知人間有肉食有稻梁之屬年漸長愛戀父母尤切常自市中購麪包以遺父母叔父憐其孝亦不之禁而叔父日益老病未幾亦窮困死戈布登是時年十二無以自贍乃乞食於市一曰行過麪包肆前店主人叔父舊相識也憐而與之食店中人所不知也戈布登習聞西俗麪包素無取資之說將私攜麪包以去爲店中人所覺謂其竊物執而撻之戈布登大怒而去第四節戈布登經商之始戈布登受人鞭撻怒不可遏將走訴於其父而饑火中燒足次且而無力出倫敦未五十裏卽頹然委地而臥衣服檻樓蟲疥嚙膚時時作癢痛悲從中來遂倚樹仰面大哭忽有物墮鼻端誤擊鼻梁酸痛欲裂戈布登大驚急取而拾之則史貪可立挨也所倚之樹史貪可立挨之樹也史貪可立挨者中國所謂蘋婆果也是時戈布登讀書已七年篤信上帝救人之說既得蘋婆果以爲上帝之賜遂搖撼其樹果簌簌落十余枚飽食之余將裹以歸未數步卽途遇一富家兒見其果欲以手中玩具易之戈布登許之遂易玩具一事目灼灼而有光頭搖搖而若醉手舞足蹈若戰若鬭蓋市中所賣之泥傀儡也戈布登喜頓忘其前時受撻之苦反復玩弄或行或止不覺失手墮地而碎惱喪欲絕籲嗟不已及俯視之乃泥質黏合而成者也恍然有悟急持歸家中日日摹仿之汰沙取泥手追心寫無不各得其妙而戈布登有巧思所製之泥人坐者臥者哭者商界第一偉人一商陽印書窮訓下笑者亦無不毫髮畢具維妙維肖奕奕有神彩見者謂爲絕技未知出於一孩童之手也然戈布登亦未知此區區者可以易阿堵物也一旦偶持市間爲一老者所見極賞其能購以一先令而去戈布登大喜始知市間羅列之物皆可博金錢始悟叔父向日之勞苦思有以繼其業於是日出其平日遊戲之物以求貨財以求衣食而地處僻遠又患不能常至乃議二日一往還就人簷下以臥每爲巡警兵所知縶之以去而戈布登不以爲辱不以爲苦行之三年家中衣食皆裕又有積金一千五百三十先令第五節戈布登之家難戈布登既有些微之積金以爲平生莫大之幸福顏色喜悅一家欣欣無何母患肺病而苦於無醫戈布登亦苦於奔走乃議以積金賃市廛一所爲擴充生理計於是兄弟姊妹荷笈擔簦杖藜策躡輕屣共扶老弱之父母緩步以行既至幼時嬉遊之小天地登高崗以望之對之頌祝詞曰嗟乎爾松爾蕨食我育我爾居爾室庇我佑我我之辛苦爾所勵我我之聰明爾所啓我我不負爾爾母棄我爾山爾水其鑒予言予從此長辭矣或者功志老就余卽以此爲退養地重與話舊日之釣遊乎嗟乎余去矣去矣下期續刊祝頌既畢回望青青之山涓涓之水黯然銷魂大有徘徊不忍去之意其姊曰去休去休此我家惡魔世界也豺狼食我茅茨囿我使我魂魄以驚骨肉以死爾何用此於邑爲戈布登遂去父母已三十年不出此荒陋之鄉矣相將攜手至於路歧野花笑客路柳迎人覺無處不現和煦景象嗚呼是足以知其幽居之苦矣行抵倫敦將稅小逆旅以居父母兄弟姊妹而倫敦市場一椽之屋價値兼金非稱素封者無有居近市廛者戈布登不得已仍稅居於市外野郊一片草花滿門烈日瞳瞳苦雨淅淅不亞荒村落魄時所居也幸也去市廛之所無幾得以節奔走之勞而日夜攻作十指爲枯兩手色如敗臘撻之不知痛凍之不知僵蕾蕾然儼如兩鐵椎見者卽知其操工之苦者也而刻畫工作則又如極靈細之鐵鍼圓轉自如絕無鑿枘之病是亦可以知其異矣一日禮拜日戈布登遠自肆中還囊有余資市酒肉果脯粲然盈車載之以歸扶掖老病之父母橫列而坐呼兄弟姊妹皆羅列膝前頽然共醉不知白曰之旣盡謂其母曰母卜母卄此我生平第一愉快時也嗚呼貧家寂寞物力艱難得此便稱自足亦可以哀其心而憐其遇矣父母果大樂時時爲人稱道其孝戈布登知父母年已高恐興他日風木之悲自是有余資便作醉飽計一無寒儉人吝嗇態其胸中廓大爲何如也不意歡樂未終慘痛遽至倫敦之黑疫大起每一星期死者難以數計舉國惶惶若被兵禍民間父哭其子婦哭其夫兄哭其弟者哀聲相接晝夜不斷戈布登之母先染疫卒棺槨衣衾之費是時價値十倍往日戈布登竭力經營始克蕆事營葬未畢老父又卒兄弟姊妹相率盡以疫死戈布登亦病杖而始能行孑然一身哀痛不知所出戈布登發憤乃盡焚其室中所有而議避疫於遠方第六節戈布登之爲盜役當一千七百七十年間英政府一今日專制國專制之政府也新用兵於坎拿大勝之又用兵於東印度誘執其孟加拉部長而佔領其地趾高氣揚龐然自大幾不知丗間尚別有天地兵事之後虐令頻頒暴斂橫徵無所不至而仍無以救其困於是又縱令僧徒奪民膏腴奪民珍貨奪民妻女民無所控訴益不堪命多去而爲盜往來海濱時出剽掠爲民上者又方歌頌太平以博內閣權臣之歡不肯以民間疾苦報告朝廷民之柔懦又往往偕三五戚黨求避苛政黠盜於美洲是時美人已有抵抗政府壓制之議而政府若無聞焉戈布登旣思遠遊而倀倀無所之貿貿然誤登一盜舟盜方獲富家翁將施勒贖之計戈布登既入始知其誤反身欲逃盜恐洩其機以槍嚇禁之不合其返戈布登當此抑鬱無聊之際亦遂安之若素歡然共坐若無事然盜頗驚然以其年幼亦不甚懼日役以賤事戈布登又爲之悉處分盡當盜甚喜悅始稍稍引爲同黨任以操舟之勞戈布登日以繼夜竭畢生之精力不知歲月之幾何始盡得海潮中衝激控縱之能盜大拜服謂吾輩所不及也乃益付以重任司祕藏之關鍵一日盜命泊馬靈兒港馬靈兒港英國南面之海港而羣盜出沒之區也舳艫銜尾儼成行列地多廢園風致絕佳盜黨旣至其地盡攜火器以去而留戈布登獨守舟中戈布登俟其既去亦勃然動遊興躍步登岸信足所至陶然自得重樓疊翠高閣飛虹一二三白鷺時拍翅入楊柳蓮芰綠陰深處魚躍鳶飛無處不得自由之樂戈布登觸景傷情不覺大動歸思撫身世之荒涼悲室家之零落悄然不樂悵悵而返甫及登舟而槍聲砰訇彈已從目中飛過戈布登大驚知爲捕者追至急解纔支帆以遁回視岸上果見同黨者頭血涔涔蹌踉而至方擬回舟救之細視所乘之舟非已舟也而捕者又爭奪他人舟以追取各同黨同黨之舟爲捕者所逼頃刻碎裂一舟盡覆戈布登驚駭欲絕遂馳出海港益張滿其帆而逃舟載甚重非一人之力所能勝任風所吹惟聞耳際水聲隆隆震膜不知其道裏忽而夕陽在山前途如墨遙望日光返照之處有白河一抹如線如牆瞬息而至斜日既瞑索燭莫得乃危坐船頭以防危險未幾忽月出矣始安徙而臥夢中驚恐一如在馬靈兒時第七節戈布登之奢華戈布登既脫盜難之明日覓地圖視之所泊之地法地也細審所載皆金貨也綜計一舟之所得固可以爲大腹賈矣思假道以回國而懼爲邏者所得乃思挾此重資以經營商業苦無人爲之助遂以重金僱兩舟子載與俱遊巴黎悉儲其金於巴黎銀行巴黎去英京一海峽耳英人之來遊者不知幾許戈布登居巴黎出入車馬儼如貴者英人素聞其勤以爲獲力作之報不疑其有他不知其擁盜金之富也故鄉人漸漸親之始而誘以酒食繼而導其作狹邪遊戈布登自有生以來耳目所覩精神所結皆人間極困苦危難之境固未見世界有如此富麗相也戈布登又爲世間極多情之種無情之草木尚流連不忍去況當此宛轉纏綿之地有不爲之迷意乎戈布登一妓曰忒郞得波巴拿貌美多才有辨與戈布登年相若而奢華之性世稱無匹嘗一曰對衆焚其衣中所載珍寳鑽石明曰復購之次曰又焚之以爲戱樂市人見之鹹相咋舌戈布登之友勸其勿交忒郎得戈布登欣其才不聽與忒郎得交益厚凡忒郎得之所欲下期續刊欲者無不竭力求之遊戲之資日費數千佛郎戈布登曾無少吝惜巴黎之貴遊公子鹹共嫉妒戈布登而無如戈布登何惟時時短戈布登於忒郞得而戈布登以爲厚忒郞得有加當益愛戀於往日未知忒郞得厭棄之心已漸積而漸顯自是戈布登來訪忒郞得忒郞得稍坐卽借辭他出戈布登惡市囂恆枯坐美人之室展讀古人書脂紅粉麝之間借養討論釉譯之性計亦良得繼而忒郎得多終夜不歸戈布登猶以爲忒郞得好遊當無他故久之始覺其意戈布登始稍稍慍又以爲曩者種種多出忒郎得之要結未能得忒郞得之歡心今而後吾當以先意迎合之於是戈布登豪奢務過昔日凡浪遊之地無日不偕忒郎得歌詠其間又極意裝點忒郎得若神仙中人忒郎得之姊妹行無不嘖嘖稱羨交頌戈布登而忒郎得若弗聞也者姊妹行謂其忍多絕交去發忒郞得之覆以勸戈布登戈布登疲於奔命亦稍稍去之忒郞得果十日不來訪日出與惡少遊卽遇戈布登於途亦微笑頷首而已戈布登大怒欲殺之而囘顧巴黎無如忒郞得之美者又不覺纏綿悱惻爲之低徊不置也一日造忒郞得之門忒郞得未起遂直造其閨中揭慕視之忒多得見其來反身面壁合眼低眉作僞睡以驅戈布登戈布登發憤欲出而急雨淙淙敲玻璃窗若戰鬬聲重簾不捲寶鴨無香抑鬱無聊不得已撫忒郞得之背而語之曰愛卿呵我無父母兄弟姊妹之親所親愛者惟爾我無室家廬墓蓋藏之畜所供億者惟爾我無交遊所提挈者惟爾我無居處所調護者惟爾汝不我與我將何倚汝不我話我將何乘極天下聲色犬馬之好以槃爾而爾弗惜羅天下珠玉寶貨之精以享爾而爾勿惜爾何欝欝爲爾何切切爲爾懟我耶怨我耶怒我耶調笑我耶侮弄我耶輕棄我耶抑將絕我而死我耶愛卿愛卿盍啓爾之祕而破我之的忒得耶聽言未畢忽起而睡戈布登之面厲聲答曰若去休面報報然若塗朱手蕾蕾然若盛鋤與子遊辱我矣我之蕩汝產非汝產盜產也我與汝之好非汝之好盜金之好也爾據盜金而又欲據我我固無所用其流連也而況勾欄佳麗從無恂恂然作貞節婦爾何昧昧焉爾不去吾將首爾矣去休戈布登聞此一番言怒不可遏將出手槍轟之忒郎得覺而從牀後遁戈布登索之不得遂盡燬其所有以出汗淋淋兮若雨眼昴睜而欲圓貸市馬以奔而悵悵無之曾不知何往之善忽思作歸計因求渡海以去巴黎是時電話未發明忒郎得投捕房良久一未得間比至捕來戈布登逍遙以去者遠矣第八節戈布登之耕業戈布登既去巴黎海風洋洋怒氣爲之頓舒遙望天際微雲一抹如綫白波漾空時露海鷗兩三點悠然意遠若與俱得耳目頓覺清明匪特忒郞得無所繫戀而巴黎城之繁華爲第天下第一名勝之區亦惡其塵囂回憶村氓行乞反獲多少佳趣心旌搖搖惄焉不樂無何日暮矣鴉歸矣海山沉沉星月寂寂狂風遽來海浪山立空舟震蕩若從天而下一落不知幾千萬丈頃刻舵折檣飛若碎若粉舟中震駭各欲擊浮木以逃雜沓紛拏救死若恐不及而戈布登危坐舟中銳然有興鐵船之志思立鐵船救生船之法同舟人知舟不可救果先各鳬水逸去戈布登乃起而自操舟手僵欲死頓不如前時之靈活始知狎遊之敗人生業恨忒郞得入骨體思他日必致其死命而後快乃因風使漿任其顛簸以去悠悠揚揚不知幾千萬裏而後得一危崖舟觸礁石竟沉戈布登竭死力踏水面乃得不死而風浪滔天喘氣不得休息腹饑耳鳴手足漸覺乏力戈布登嘆曰嗚呼天乎既生我胡亡我我力竭矣我力竭矣將閉目以待死忽見有巨艦衝波而至戈布登大聲呼救船中人始出長鈎以拯之戈布登援之揉升始得不葬於魚腹戈布登昏痛幾絕乃哀述所苦以告救者救者無哀憐意見其腰際沈沈羣欲按而索之戈布登曰母母我出以贈爾何如衆曰諾戈布登遂出其巴黎遊治之余以餉救者救者旣分得之又欲議擲戈布登於海戈布登曰是亦不可以已乎我既無所歸哀而來投爾爾能客客之否則我願下君輩我有術能令君輩大豪富君輩信乎救者曰可今而後當受吾約束聽吾驅使吾令爾活否則虐爾殺爾而沈爾爾聞之乎爾謹誌之不吾爾宥也戈布登始曉然今日所遇者又前日之強梁輩也姑應之以覘其後遂與同歸荒島間海磧枯石一望無際沙間黃草終年不青鹽風苦雨清衣襟皆成白霜曰架小舟捕魚生食之偶得斷木卽儲爲舟楫之才不敢以借炊料也終年不得一火食戈布登耐死以居此曰沿海濱以望救者而潮聲如吼海沙噬人曰惟見羣盜往來而己而未嘗得一行商船也戈布登久爲日所炙露所暴皮膺盡裂痛不可忍大病幾死而盜猶日夜虐待之呼令其負擔沈重之物戈布登一生不知哀慟至是始不免揮淚而哭矣盜始稍稍哀憐之又載往荒島綠樹滿山濃陰如蓋溪流奔湍響答若歇戈布登久居枯山中一旦得此不啻視爲大福地入其中而休憩焉甘泉一掬涼風徐來不啻天上人矣神酣氣適病爽然若失久之竟愈居然健步能涉山之極巔周覽此山形勢大過前日之所居者數十百倍而野獸成羣皆可以獵而爲食且山窪高低若田塍似爲前人墾闢地戈布登大喜以爲大發祥之地卽在此乃折下山坳而細察迴旋曲折皆具含蓄之勢若使開爲畎畝當可得良田數千萬頃且青草靡燕隱隱若現阡陌痕細察其地似前數百年尚有人耕種者戈布登大疑思就土人一證其地因迤邐入山之深處黃葉沒踝白雲礙冠一望迷漫大樹合抱者不知幾何裏戈布登大喜以爲此天生大資本家也吾若據而有之富可敵天下慨然有勸羣盜改行之意將尋歸路欲與羣盜共謀之而徑迷不得出山壁峭立如陷危城左右奔馳迄在此森林中惘惘然若被鬼魅精神困極乃覓據一石小坐片時倐忽已近午夜仰視涼月在天浮雲空蔽樹林中黑影憧憧若立無數甲冑之士風動影來亦不知其爲人爲獸也自念此身前日不死於水火刀鋸者今日必飽之虎豹豺狼矣四顧傍徨竟無一可棲藏之處欲攀樹猱升以避猛獸則病體孱弱又益以日間奔波惟恐力不能勝反致顚墜坦然安之竟拂石作枕藉落葉作臥具寒氣刺骨四肢皆冰久之始能成寐睡夢中仿彿細毛茸茸塞滿襟袖間暖氣如春令人筋骨暢適魂魄酣甜不知此身之露宿也次早忽爲鳥聲所驚瞿然而醒張目四視則身旁皆黃色小鼠細視之貂也大驚始知所居之地已在歐羅巴之北去寒帶七十度不過百裏內外耳意者法陸故地耶法陸者八百年間海盜出沒之區在英三島之西北八百六十一年盜魁有名喀爾喀斯斯者飽掠歸島忽爲風所驅又得一荒島全島杳無居民所在皆茂林叢樹獸蹄鳥跡羣盜始知左右尚多新地於是併力搜羅又得最西南之綠土一地多草腴潤宜穀故名及最西北之石地一地皆石磧鹽滷不宜耕種故名卽前時戈布登所居之地木地一地在森林帶地多大木故名三大島遂分法陸之盜黨居綠土綠土地肥沃宜耕種產金沙尤多喀爾喀斯斯遂建都城稱皇帝招商賈開互市居民來者甚衆富庶之象一時殆無其匹因復有轉徙委內瑞拉新加拉那太西印度諸國者遂開歐人入亞美利加之始綠土一島蓋在北美洲之東綠土既蕃衍尋爲那威人所垂涎未幾竟以兵力篡奪而去至一千三百四十八年綠土大疫死者大半歐洲人相率視爲戒途竟無敢入境者遂盡爲甲斯基毛土人所乘甲斯基毛者紅色土番也盡殲其衆而奪其貨財又棄其地而不顧任其成荒蕪英人是時亦具保守性畏其地鴛遠亦無人過問一千七百年間英國苛例頻頒民多去而爲盜有黠者重機其地因據爲巢穴以號召民之憔悴於虐政者民之往居此三島亦漸多然皆以剽掠爲生無遠大之志戈布登昨日欲探問土人露宿其地者果卽綠土也戈布登既疑爲綠土然又未敢自信將尋徑而出山石巉巉藤木翳翳更不知何往之善忽聞谿流如琴若語若泣自念我若順其流而同與出山徑可得也因屛息凝神繫藤附葛以下未及山坳忽爲葡萄藤所遮密本如網繁實如星左右奔突竟不得出戈布登苦之繼念掇此充飢計亦良得因擇其最肥大者將樂取爲食忽誤擷其根實墮落如雨藤下忽暴出無數毛人赤面塗朱白毫被雪跳躍瞻顧若甚驚駭戈布登以爲紅番也急隱伏蔓陰中以伺其動靜繼而審之寒帶之白猿也頓無所懼戲覓碎石遙擲之白猿果驚結羣而逃戈布登忽呼嘯而出拋亂石擲空谷中回應之聲淵淵若金鼓羣獸大驚亦相率奔竄立時鴉雀羣飛迴翔空際不敢直下戈布登亦不覺狂笑忽見所逐之白猿倉皇返奔若被猛獸所驅者戈布登亦大愕不解其故未及趨避已聞槍聲訇然槍彈直擦肩際而過戈布登以爲同伴者出獵大聲呼救響震山谷若雷霆之發於天半遠遠似聞有應聲戈布登愈竭其喉力奮呼果不數十步而聞一槍聲飛出頂上愈以爲同伴之來覓者無疑急覓其聲之所出水轉林迴忽現一大平陽地旌旗林立殺聲震天諦視心之非同伴也而那威之官軍也大驚知出必爲人所獲乃復逃入山中忽已爲那威兵士瞥見大聲來追槍彈如雨煙蔽谷咫尺不相見急亡命渡澗越嶺而遁曲折數十裏始得一荒村遂入其村而休憩焉汗流若瀋氣喘如牛礙聲堂堂震動林鳥忽遠見二同黨伏破窗中似作偵探狀戈布登將近卽之一同黨忽以槍擬之戈布登操同黨祕語高聲以嘯一同黨乃捩其機關令勿發且招手呼速往戈布登匍伏而至二同黨更不問其何來共挾之以見盜魁盜魁厲聲詰問戈布登盡厯數所遭以告盜魁喜乃付之短銃令出山巡哨往來報告戈布登恐其見疑請人偕行盜魁令同黨自承認同黨竟無應者戈布登嘆息攜短銃而去比及日暮戈布登荷銃返詐言那威兵少可焚而走盜衆懼甚各有畏縮之色盜魁亦噤不出聲戈布登心輕之乃朗言於衆曰戰而死不善於束手待斃乎且戰未必死能從我計者猶可以轉敗爲福得利器以爲後勁休矣休矣愧殺喜而洛矣喜而洛譯言大英雄也盜魁聞其稱不禁大慙囁嚅而答曰君言則善矣其奈衆不聽何戈布登曰毋待衆也我一人出縱火君督同黨遙爲聲援以槍橫擊之足矣盜魁曰果如君言勝則舉衆以聽君命不勝汝必爲衆所不容必爲衆所戮余不佑汝奈何戈布登曰不勝我請先死盜魁怒遽對戈布登發號施令令戈布登先行而自請爲繼戈布登必俟盜魁出始尤行相持不下盜魁愈恚怒竟拔幟率隊往臨前敵戈布登乃止之遂攜短銃夜半而出那威兵除之後據上風而呼手燃荒山枯草以張其勢燄火烈風猛頃刻延及軍帳那威全國是時新屬瑞典兵將各不相屬人心離散羣無鬬志盡棄其輜重而奔盜魁見火光起知戈布登之計行始縱兵奮擊槍若貫珠聲震天地卽時鴉雀橫飛海水直立虎豹犀象之屬羣向火中猛撲那威兵士驚駭莫知所措幾疑飛將軍從天而下槍彈橫貫當之輒死竟無從測其槍彈之由來那威兵士自相蹂踐以死者不計其數偶有一二奔出者又盡爲盜衆所擒天色大明戈布登乃出見羣盜說盜魁使之收拾余燼盜眾自是服從戈布登之計畫莫之或違共折樹梢撲滅爝火及至那威駐兵之所見所藏之軍火皆無恙且得大礙二尊槍彈萬余蓋瑞典將以奪其地而爲駐屯之資猝不及防未及攜爲戰器也不禁大喜命盡載運以藏之深山盜魁橫行海上數十年從未敢與官軍對敵自此乘勝而驕大有矜色戈布登又勸之曰喜而洛汝死期至矣那威兵士之來豈眞從天上飛至乎是必有運之同來者汝不先備必受甲斯基毛之禍吾輩死無噍類矣盜魁曰然則將奈何戈布登曰各出海港抵禦乘其不備敵可盡也盜魁曰甚善遂分眾爲二命戈布登載大礙一尊率之先行繞出島之祕道伏於深林密箐中布置粗畢果見敵人之舟鳴金魚貫而進行未及半盜魁伏兵轉進驟行先發後至者盡反柁以逸戈布登頓足大憤急命發大礙遙轟之商界第一偉人九商務印書舘印行以衆莫解燃礙之法相對愕視戈布登愈憤遂親執礙門藥炸傷指血涔涔染襟袖猶爲繼發十余彈傷者甚衆戈布登乃率衆登平日行刦之巨艦尾追二十余裏敵舟誤入一死港戈布登又使船如風敵莫能避因樹白旗求降戈布登乃吹海角盡招其衆敵果艤舟待命盡從戈布登歸海島內地戈布登察其誠僞悉編入軍伍令與羣盜雜居處置悉當新附帖服盜魁自謂才不及戈布登甚而戈布登恐戈布登有異志頓萌殺戈布登意陰令羣盜阻撓戈布登之計那威軍士不自安懼爲盜魁所誅感戈布登不殺之德欲奉戈布登以伐盜魁遂以私計告戈布登且述盜魁之密計戈布登佯求去八作盟主因盡縛盜魁盜衆請戈布登殺之戈布登數那威兵士恐更相密謀推戈布登盜魁罪惡斬其首以徇盡釋余衆命對上帝立誓悉聽戈布登指揮母悔衆乃大定乃命衆取舟中軍器儲爲異日之用又搜得舟中耕種之器甚富戈布登大喜以爲得天助悉令修配無誤分置羣衆遂下令開墾那威兵士以爲從此得安業聞之甚忻慰而盜衆習於浮掠不耐辛苦大啓怨言勢淵淵又將作亂戈布登聞之迺令伐木編舟修整前日之軍艦僞使行商以通於各國朞年盜衆大富多有去者戈布登亦不問去者揮霍將盡復又求載歸其地以爲恢復之本戈布登惡其亂羣命擒斬之以肅軍令復命盜衆詐迎那威兵士之有眷屬者共居此島那威兵士感戈布登入骨晝夜力田耕耘不輟戈布登又畫區田之法使之各認爲已業立證書以爲憑那威兵士從此遂安業無異志屯積穀米倉廩比比朽粟紅腐殆不可食是時英美之戰將起兩國收儲軍食不遺余力戈布登酌盈劑虛大獲地利之益英美之欲避亂者聞此新地亦多有浮家泛室而來者戈布登悉心保護大起宮室一一噢咻撫循之若家人父子遠近來歸者日衆未及十年頓成繁富之國昔時荒涼寂寞之區爲盜衆出入者至此爲通市場之要點焉英政府大震動欲收其地爲已有先遣官往招戈布登戈布登遂行一無所取蕭條之狀一如當日其地之避亂者苦英苛政恐英置官吏爲其所虐遂鼓動大衆請附於美號其地爲新英蘭第九節戈布登之祕密行商法嗚呼千古王霸之業奪人土地滅人宗社豈不從陰謀詭計中來哉當一千八百五年亞密斯之約敗盟後法皇拿破崙親率西班牙之水師來與英將聶而生璧戰海上聶而生爲法兵破斃舉國震駭幾爲普魯士之續所賴以不亡者士卒用命竭死力以拒法兵法兵乃得不渡英吉利海然法皇是時意氣驕橫幾有混一宇內之志所慮骨鯁一陽其不下惟英與俄而已英既爲法所敗目中更無余子以爲此區區英三島孤懸海中先絕其通運可坐制其死命下令布告各國禁各國與英通商且命大將率水師五千來往遊弋以絕其餉道各國果畏法人強暴不敢出商於外是時英亦有拿破崙之風夜郎自大亦蔑視拿破崙若無物兵雖新敗而氣不少餒亦下令禁各國與法通貿易各國連年遭拿破崙之荼毒瘡痍未復日不暇給亦未敢攖兩大國之怒而首先發難法亦坐是大困巴黎日用之資既無外源又無內蓄價値昂過曩昔者數十百倍萬民怨嗟人情洶懼是時適戈布登歸國知法人之虛實欲以經濟政策陰散其民心勸英政府先弛其禁英貴官平素皆以門第自高至此見戈布登新進一乞丐也欲攙奪其權人人忿怒更百計讒阻之且謂戈布登爲法人之間英相比的期有才略知戈布登之言可用竟排衆難獨任之使戈布登先從間道達巴黎省巴黎之最所急者先通運於巴黎以耗其生產以搖其人心戈布登重至巴黎覓昔日逆旅之舊主人舊主人見戈布登至歡迎入室以爲戈布登來必有大貨財可以飽其慾壑旣而察戈布登無他待之遂薄戈布登知其故乃露求助意時拿破崙新定約章凡民賈於外者必得請券於官往來關津乃無阻礙法政府禁各國通商法人久無請券者至此戈布登令逆旅主人請券五十助逆旅主人資本勸逆旅主人通商於外戈布登來時見咖眺店煑而非者皆煑萊菔以取其甜汁知巴黎困糖食頓悟萊菔亦可以爲糖乃請先期歸國密製蘿葡糖一按今日歐洲所食之糖多出法產蓋法襲英之余緖也一預約逆旅主人於丁抹逆旅主人素羨其多資奉命唯謹如期而往戈布登已先至逆旅主人見戈布登所捆載以來者皆支那之蔗餳而不知卽蘿葡糖也逆旅主人大服其聰明稱爲老商家自謂目中所遭之商賈未有如戈布登之能億中者遂同運入巴黎故昂其値以求善價未及三日貨盡而返獲利幾及三百倍戈布登償分逆旅主人以重資過於戈布登之所獲逆旅主人大感戴遂傾心以爲之用戈布登將去逆旅主人苦挽之拜告以巴黎之所苦與夫巴黎之所急需者使戈布登先營求之於是數數往數數獲利英坐是大裕而法坐是大困矣人心動搖各有釋甲歸農之想巴黎人又羨逆旅主人之獲巨金也頓悟商力亦可以強國不必定以兵力也有從逆旅主人貨經商憑券以邀各國之信賞者逆旅主人先時所請之券價頓大昂有出四萬金求一紙而不得者拿破崙惡之後漸覺其故歸罪於丁抹怨丁抹黨英謀伐丁抹以洩其憤逆旅主人知之先期以告戈布登戈布登以告英政府英政府故挑其怒知法人之所經營者在黑奴之利因出手詔布告各國禁各國掠買黑人爲奴且不許賣奴船通地中海皇破崙大怒思翦英之羽翼莫若先伐丁抹遂率水師大舉伐丁抹戈布登畫計預使大將惠靈吞伏兵大米斯河待皇破崙歸而邀擊之皇破崙伐丁抹所獲甚豐歸途驕恣意頗自得張帆無數盛其軍容以渡大米斯河渡未半惠靈吞出其不意縱兵橫擊之皇破崙急抽精兵挾之以遁竟不敢戰狼狽而返明年法人復與西班牙戰惠靈吞復出兵救西班牙法兵轉戰已至西班牙都城之下聞惠靈吞兵將至兵皆不戰而潰法都巴黎遂大亂逐拿破崙而倡立新皇帝嗚呼震惠靈吞之功名莫不曰此人傑也此人傑也以拿破崙不可一世之氣象東濕西決若火之燎原若湯之沃雪世幾無其敵而一再敗於惠靈吞竟至身爲人勝而置死荒鳥惠靈吞獨一無二之英名何人成之而不謂出之一羆人子之戈布登也惠靈吞特爲其傀儡耳夫秦之霸晉泛以韓粟越之沼吳報以蒸穀三伐下之滅人宗社亡人家國者豈不從陰謀中來哉吾曠觀天下之大勢蓋自俄帝大彼得發端以後持此陰很政策以蠶食四方者戈布登一人而已卽今之英政府豈非本此意以行其夙志耶權力徧於東方支那揚子江之流域實可以取爲前鑒也所未發明也於世界者大彼得之密畫則全球注目而戈布登之權術世竟無知其人者較之大彼得非尤陰詭乎以商滅人國者譬之狐狸食人損瘵精神而人至死莫知其病嗚呼此所謂文明滅國新法也世之受其害者亦可以廢然思返矣試一返觀之則知滅人國者人亦可滅其國彼亦丈夫也我亦丈夫也吾何爲獨不然吾嘗聞之戈布登生平所最崇拜歡悅者惟聚鐵一事以爲國無鐵則無以立國人無鐵則無以立身鐵也者天下萬世人生日用身心性命須臾不可或間之物也生平於殘釘破釜亦儲之倉箱三十年中所積者殆不知其數每當夕陽西下休息遊賞之時戈布登輒徘徊其間摩挲玩弄若世之愛珠寳者然故居新英闌荒島之時島眾販木言旋命還舟所載者舊鐵也經商丁抹巴黎之時命歸舟所載者亦舊鐵也行之無倦歐洲廢鐵幾盡爲戈布登所有倫敦之世家大族無不目笑存之以爲此乞兒故態無復知寶珠玉之性質也甚至倫敦市中譏人之無補於世者曰此戈布登之鐵也戈布登微聞之亦一笑置之未暇與辨也英法既交戰俄人依違其間欲因雀橘之爭以攘漁人之利英政府是時風氣否塞元老相公束手無策惟主一至死不變之鎖港政治而已英三島民祗此數曰日爲國家供軍需四民困窮竟至有朝夕不得一餐者偶有倡開放之說者則迂謬之士大夫羣相譁噪不曰此漢奸也可殺可殺則曰此販賣土地者也可殺可殺而兵事連年欲罷不得軍械缺乏殆不可支舉國惶惶時虞覆滅恐爲皇破崙所殘殺前之倡開放說者復又委婉曲折辨難再四彼迂謬之士大夫則又一心已曰吾甯死敵人刀斧之下不願以公衆之產業賣之外人是時英民昏愚民權之說尚未大昌一聽政府之顚倒播弄不敢妄參一議雖有議院而議員皆世祿中人共蹈法人教徒愚民之風壹意以脧削爲事不屑與民計議民之長厚者謂英卽爲法所滅吾輩果爲法人所誅亦上帝之所命吾安敢抗民之狡黠者謂法既佔領英地法斷無收一空曠之國之理我輩仍得安居樂業爲法國之良民何必強預人家國事以攖殺身之禍而政府中詭祕者早已慮及戰爭之後必有捐助互相寄頓於他人之家嘗有東印度公司各股票一夕數易姓名而莫得主人者英人昔時上下之無愛國心不亞於今日支那人也當是時國內則主鎖港閫外則主力爭戰端未已軍械頓窮倫敦之鐵不足供其鑄造於是折鐵輪以繼之不足又毀大機械廠以週之猶不足以濟其用政府中聞戈布登儲廢鐵甚多欲出以鑄軍器而平時皆與戈布登極力反對之人未敢與謀因說英王使人餂以重利邀以名爵戈布登曰吾固一窶人子多獲不祥今與政府諸公約政府苟假我以言權任我爲議院長吾當出吾厯年所珍貴世所不經意者以獻英政府謂其要挾恐爲衆所動欲不之許而以勢力奪之英王曰不可吾撫循小民以信不以詐奪戈布登易其如失民心何特專勅報可戈布登遂盡出兩地所藏之廢鐵以供軍用迄於戰終未甞或缺人始服戈布登之有先見自是不敢輕視戈布登羣相交頌戈布登爲英吉利續命丹矣吾又聞之戈布登之大功莫若廢止穀法設法者英政府慮民間之行商於外私其貨財不爲國用懼蹈美洲自立之覆轍欲以鎖港主義陰行專制之虐政也禁民間用金錢命以穀交易謂民間必愛惜其養生之具多儲以待日用必不敢出其穀以爲商賈於外此英政府最暴虐最殘酷之政策而全國人民所急欲除之者也戈布登旣受英王知英之賢相比的期又薨逝英政府世祿諸大臣譖說戈布登尤烈戈布登平日又不屑苟同略無瞻徇之態力主廢止穀法之議興民間從而和之者聲聞相答風潮洵湧若釀大亂戈布登適初娶妻室如懸罄升鬥維艱民之倡廢止穀法者深恐戈布登罷黜後無能建此議者立集五萬金以週其家室戈布登不受新英蘭之舊部聞其狀也願助十五萬先令乞戈布登抗英政府之政策以解同國倒懸是時戈布登爲英政府所排斥氣鬱不得伸遂爲二竪所侵害曰形尫瘠瘦骨柴立兩目注視若怒不可遏之狀新英蘭助資至英京民益感憤羣噪其居強起戈布登入元老院與政府世祿諸大臣相辨駁是日爲國大祭英王適在其元老院祈禱幸福奏昇平之章元老皆揚揚有得色忽聞門外人聲沸騰大驚不知所措欲發兵悉捕之英王止之曰是皆出赤子苟非大不幸未有挾全力以求之者也曷進而叩其故政府諸大臣含怒命召創首者見有貌如削瓜氣若氷雪目光四射炯炯驚人者非他卽與嚮日反對之戈布登也問其所欲戈布登則曰民欲廢止穀法行比的期之舊政通商惠民耳政府怒曰汝倡邪說蠱惑民心浮動國本引狼入室耗國財力罪當死戈布登曰是妖言也亡吾國者此也英地僅三島人民四百萬非獨地之所出不足供吾人之用幅員狹小久之又久生齒日繁將不勝吾人之居室矣我卽能禁我之不往安能禁他人之不來人之耗我財者接踵而至我之易人財者未或一往英之二三島果能當其衝害乎且以穀交易者我之所得日用物也人之得我民之天也以此例彼無乃不可政府諸大臣瞠目大怒呼曰此無形賣國黨也不誅將害衆我國閉關自治歌詠太平者有年自開放之說行印度叛而煩稅矣美人叛而自立矣不閉關不行穀法以自固將何待此奸人也非殛之不足以服民英王高聲曰否否民利目民利卜官不利卜官不利卜遷吾之民以爲吾殖民地借商之力以爲吾營業產利孰大焉所不利者世祿家耳民貧而世祿尊民富而世祿替欲借長官之勢而凌虐下民者則莫若行穀法欲強吾之國而救今之弊則莫若仍通商戈布登喜曰吾王之言社稷蒼生之福也吾王萬歲吾國萬歲於是民大歡噪萬歲之聲遍於國中政府乃無言惟見慍色達於面部欲殺戈布登不得而已戈布登微笑視之立邀王署赦免旨以安民心王卽日頒行廢止穀法之議遂定而英驟以強迄今一百年中繁庶之盛全球未有抗衡者皆當日戈布登一事之力也論者曰吾安得聚全球五洲之炸藥而一廓清天地間壅蔽物也使戈布登之碩德豐功終鬱鬱於野蠻政府之下終其世不爲民用則世誰復知戈布登者幸哉戈布登也上邀明良之君下際共和之世得以展布其所長使民食其福於後世吾思之吾重思之若戈布登者世豈無其人耶特戈布登遭際盛世遂以顯見於世世之具戈布登之才不獲盡戈布登之用吾爲之一痛哭而且爲吾民號也泣也哀哀吾民何不幸而不逢戈布登也夫阨戈布登者在腐敗迂悖之士猶可說也吾聞當日英政府中亦有世之所謂仰望崇拜之志士亦復昏昏沈沈惟利是趨隨聲附和以期一阻撓之爲快耶慍耶抑果懵懵無所知而隨波逐流耶吾厯觀中外古今興亡之故國同治治同理國不亡於君不亡於民而無不亡於政府者政府通上下情僞則可以治上下爲政府所隔塞則國未有不亡者衛靈公之無道得王孫賈諸賢國以治莊烈帝之英武得溫體仁諸小人國以亡中外一理古今一轍戈布登之阨於政府者苦已矣君信民用獨不能取悅者政府耳吾安得聚全球五洲之炸藥而一廓清此壅蔽物也第十節結論戈布登有言曰商亦兵也詐謀也而亦有仁術存焉實則虛之虛則實之貴則賤之賤已也已則貴之乘人之不備而先據爲已有爭人之所必爭而制其死命善行商者競未來悖也行商者競現在競未來者勝競現在者無不敗又曰商者危機也國脈之所存民命之所寄非有眞知灼見者慎丗商慎無權商之權言商之言億中者商之王壟斷者商之霸寶珠玉而爭什一者商之賤工也貴冀土而寶菽麥者商之聖人也嗚呼斯言也其殆商之至理乎然此匪特商也治國治家者何獨不然吾不解世之經營商業者不先營商之藉以獲利也者攷求農工之實政而獨羨商之奔馳者害商之本源關稅重徵田野榛葬一聽其自生自滅而諉其責於一二無知識無學問無經厯之統袴子弟召一切迂謬狂悖之徒以爲之贊翼欲藉以攘人之多資以爲已用囂囂然號於衆曰商商噫嘻經營商業者果如是乎抑何與戈布登背道而馳也夫國不先求於通商之物之人吾不知商之所藉以爲生命者果何在夫農工之於商相依爲命者也商無農工則商無所取農工無商則農工無所用商者轉輸農工之走卒也農工者資助商之大資本也故農工厚而後商資富商資富而後民權可以興而國卒立於不敗中外古今未有不先勤農工而可言行商者蓋國之所仰望以給用者民民富而後智識以增以長要國家以重權而專制者乃莫敢或違此以利購之較以血購之者易而操勝算戈布登亦如是而已然而轉輸不靈則商困商困而農工惰天下惟以利動人者則騰踔無前農工無利之可得委而棄之之不暇而欲商之暢是不揣其本而齊其末也天下豈心有是理乎世苟有倡開放之策者行戈布登之行言戈布登之言則可以贊助其成矣心顧何以一犬吠影百犬吠聲呶呶然徇婦孺之見且出死力以抵抗之也此或則所爭者意不在此殆有所謂私心廁其間不可以告人乎嗚呼其如大局何其如國世何佻兮達兮在城闕兮此輩之亡人國者正與腐敗者同一無識耳英之富日本之強何嘗不先開放其國借人之資本以爲已之利用哉今之謀人國者其亦可以休矣欲強已商界第一偉人十五商務印書舘印行國莫若借鑑人國借鑑人國尤莫若尊戈布登戈布登戈布登歸來歸來吾安得與子把臂一遊也按此稿爲美洲遊學生之譯本其間事蹟多與正史歧異僕從而潤色之亦未敢遽行刪改也聞近有譯其正傳者曰哥普電讀者曷取以參攷之著者附誌商界第一偉人終