原序當吾書所敘此一時分中其爲狀滋怪殆如勃羅頓女士評普羅多健那時所謂偶爾之遭百怪悉集者比者經勖齎曼沛屈稱諸氏之發見始知希臘亞佳亞人與剌美錫支朝之埃及信久有交涉此其說雖多見諸希臘傳言及今證以埃及密舍那古壟中殘物英勒梵丁時遺甕乃益知非妄即在鄂謨詩史亦載阿迭修斯述亞佳亞侵襲埃及之事雖雲其言難信顧初亦不盡出於誣而以色列人顛沛流離亦正當其候旋復脫奴縛而去雖索之埃及碑碣未見遺志而在當日土著中當必有爲非常之事者今之所見殆僅據希伯來古籍云然若就埃及人或太古來怯亞人觀之更不知所見何若亞佳亞與以色列子孫所宗信絕異則於此事自更有所不同曩雅伯思作約書亞曾採之著爲小說在古時人生初曙意想各得自繇微妙迄於莫測顧今日意想乃亦恆與古希臘相同是則甚奇爾方是書著述半成孚坦格婁之神話字比亦出其一就中海倫篇黃鵠之女一節述其新見與希臘舊傳大致相符原序如歐思大迪斯嘗謂準當時口說則巴黎斯之初蠱海倫實被美納羅之貌方之中古紀述優多與亞忒之母伊格那事跡亦近同至古代之袖斯與恩斐德棱則其說已稔可弗言矣複次海倫所佩滴血之星亦已見綏勒孚思所著威齊爾注釋中此一節爲摩克耳氏見告者第初不知在希臘古話中此星信名星石也至海倫之衆聲則鄂謨之阿迭綏中已言及之故古人言海倫之名又日響以是謂能易貌如衆生之初歡非無因耳昔瞿第作戰神華爾普迦祭之夕紀其豔巫亦具此德若美理曼之諮議則英國博物館中亦藏有其像繪諸古窯之上惟作者初乃未知及此書鐫後始得見也末次戰鬥勒屍多列更蠻族則指上古北歐之民格蘭斯頓氏先見及此謂阿迭綏中食人之衆居中夜朝陽之地峽江之中其說殆衍自北方遊子之談沿靈岸而運琥珀者耳至美理曼之道術蓋本埃及傳說以立言而招死人哈太色加遊魂則與千五百八十四年雷極那德斯各得氏所纂巫術索隱相合中雲憑夜之靜以召魂魄而咒亦致神妙若以海倫爲世界欲者先有聖威克多氏保羅與希蒙思二氏至文中所言戰鬥負傷諸狀亦有所本第使弗習希臘文章者視之當必有以非希臘相稽者然實則盡假諸鄂謨詩史者耳羅達哈葛德共安度闌俱序紅星佚史序羅達哈葛德安度闌俱二氏掇四千五百年前黃金海倫事著爲佚史字日世界之欲爾時稱人間尚具神性天聲神跡往往遇之故所述率幽悶荒唐讀之令生異感顧事則初非始作大半本諸鄂謨鄂謨者古希臘詩人也生四千年前著二大詩史一日伊利阿德紀多羅戰事初有睚眥女神曰亞理思以當沛留斯與提諦斯婚宴不見招致思修怨因以一頻婆果投會中識其上曰致最美者海羅雅什妮亞孚羅大諦三神女隨共爭此果神不能決袖斯命就巴黎斯斷之巴黎斯者多羅王普利安子方居伊陀之山視其羊羣三神女各許以酬而巴黎斯終納亞孚羅大諦之請願得美婦二神女由是銜多羅未幾巴黎斯遊希臘王美納羅厚款之後日海倫絕美亞孚羅大諦爲種業戀於胸見客美之會王他出巴黎斯挈後奔王歸索之不聽遂大舉伐多羅海羅雅什妮爲之助九年不下後用伊色加健者阿迭修斯策造大木馬空其中伏甲士百人棄城外復率舟師隱鄰港中多羅人意敵既去啓城出見木馬乃拒洛公之諫舁之人城人夜伏甲盡出啓城舟師亦返多羅遂下希臘人序大掠殺普利安於袖斯神座之下美納羅復取海倫將之返國遭颶流地中海抵息普洛思斐尼基埃及諸地已而至斯巴達復爲國王后史氏歐黎闢提斯及思德息科羅則謂巴黎斯僅得海倫之形真海倫蓋已之埃及雲次日阿迭綏即記阿迭修斯自多羅歸途中涉險見異之事而紅星佚史一書即設第三次浪遊述其終局者也中謂健者浪遊終以見美之自相而止而美之爲相復各隨所意而現無有定形既遇斯生眷愛復以是見古惡生業障得死亡眷愛業障死亡三事實出於一本判而不合罪惡以生而爲合之期則又在別一劫波非人智所能計量健者阿迭修斯之死正天理應然不足罪臺勒戈奴之饋矣臺勒戈奴事亦本鄂謨以後傳言非臆造也中國近方以說部教道德爲桀舉世靡然斯書之翻似無益於今日之羣道顧說部曼衍自詩泰西詩多私制主美故能出自繇之意舒其文心而中國則以典章視詩演至說部亦立勸懲爲臬極文章與教訓漫無畛畦畫最隘之界使勿馳其神智否者或羣逼拶之所意不同成果斯異然世之現爲文辭者實不外學與文二事學以益智文以移情能移人情文責以盡他有所益客而已而說部者文之屬也讀泰西之書當並函泰西之意以古目觀新制適自蔽耳他如書中所記埃及人之習俗禮儀古希臘人之戰爭服飾亦鹹本古乘其以色列男巫蓋即摩西亞倫見於舊約所呼神名亦當時彼國人所崇信者具見神話中著者之一人闌俱氏即以神話之學名英國近世者也丁未二月會稽周遑識紅星佚史目錄原序序第一篇第一章寂寞之嶼第二章示兆第三章息敦人被誅第四章血色海第五章皇后美理曼第六章敘美理曼往事第七章皇后見夢第八章三靈第一第第一章亞普拉之男巫第二章兇夜第三章青銅浴室第四章椒房第五章戾祠第六章閾宮門者第七章光中人影第八章賴耶神遊第九章睡者覺第十章遊子誓言第十一章遊子覺第三篇第一章古離復仇第二章佛羅歸第三章苦具第四章佛羅見夢第五章紀死人語第六章焚祠第七章阿迭修斯最後之戰第八章以待阿迭修斯歸也第一篇第一章寂寞之嶼橫匯洋巨浸之間居衆山之下羣嶼環繞中潛來一巨船自薄暮以達中夜自中夜以至破曉不稍休止船僅一橘懸紫帆頗廣上刺一金色之星首尾翹然甚高又下曲如鳥味般首染作緋色船乘西風而行又助以棹艙面立一丈夫在晨光熹微中瞻望前路其人體不甚修而廣胸豐膊洸洸有武概目色正碧捲髮下垂着耳際戴赤色水夫之冠被紫衣胸次綴金針爲扣年事未老而鬢邊玄發已與銀縷相參須髯亦星星頒白其神思所注隨眸子而移初在暗中察島側礁標所揚之烽火後乃凝望遠山炊煙顧歷久不可得見但有天宇莽蒼四山黯澹頹然作灰敗色已耳既無煙火亦無人語鳥聲景色岑寂全島默如入睡未幾舟行益近而彌望寥廓迄無生象其人色驟變無復愉容以彼懸念家耗既疑且慮容色轉老益復憔悴其人伊誰即勒兌之子阿迭修斯也人或稱之日烏力舍斯方自第二次浪遊頹唐而歸故顧念其家逾於常輩其第一次浪遊之事已傳人間當多羅陷落後如何而浮海者十年又如第一篇何而僞爲乞人潛歸故裏偵仇人悉誅之復得愛妻此其事人罔弗知而阿迭修斯亦因是不能安居其家以罪見詛當復漂流於外必迨行至一地見居人不知食鹽且未聞鹽海之名者乃得祭海若而返阿迭修斯負詛去國事乃竟成預言皆踐凡閱若干奇蹟又以事在其友女神皆散佚未經傳述者洎夫今茲乃得返其故鄉伊色加也阿迭修斯之來凡歷異地無數如朝日之門精魂之衢與夫白巖夢國初未爲異今至舊遊海岸乃覺朝日之門尚無逾其寂夢民之國尚無逾其靜但有塊然一島曝於朝陽之下此史述自古埃及高僧賴耶蓋據其目擊記勒兌之子阿迭修斯末次事跡者今其事相去時滋遠矣夫巨葉至於橘索相絡阿迭修斯不遑別舟人亦不返顧即抱樹枝一動蕩間已至岸次旋跪地上以口親土取外衣覆其首作頌禱詞祝家中愛妻稚子無恙顧禱詞乃無一語受戳於天蓋予奪之權固秉在帝心然欲填地下之缺恨則其事亦正未可冀耳阿迭修斯起引目四顧身外寥廓故舟逝矣而海上更無帆影島中百凡沉默亦無野鳥亂鳴作迎人之聲時朝瞰初上意人且未醒遂奮然向小山行經蒼莽之亂林過石橋既登山思先造其僕牧人之廬一詢家耗自山崖下瞰見其屋儼然仍在顧豕柵已破茅屋檐中已無炊煙逮近就之亦不聞犬聲之吠生客道路廬舍茂草蔓生境至清寂即耳至聰者亦不能得一足音牧人廬扉大闢而其中洞黑無物但有蜘蛛作網紅星佚史暗中知無人人此室者久矣阿迭修斯呼嘯數四都無應者惟空谷反響窈然如語入其室冀得食品或有余火留遺於剩葉間顧一無所有空虛幽冷有如殯宮阿迭修斯出至陽光之下向伊色加城而進在山上見海光前激仍如昔日惟少紫帆漁艇往來水上耳此時田間禾麥當熟今則彌望皆蕪草縈生山下坡徑起伏路半爲赤揚之林有噴水出自佞孚古泉滴濡然注石盤中而無提空甕行汲之女郎盤亦殘破蝕於莓苔其色黝黑水四流石隙中奔竄入海泉旁亦無行人之供品佞孚祭壇中神火早已熄滅荒草芊綿蔓生剩灰之上當日磔祭之石已爲薜荔所藏不可復見阿迭修斯心大動未幾已近其家牆根屋脊聳然在望急趨就之則了無人煙庭間滿生雜草是中舊有袖斯大神之壇今已無見但留一斑駁之大阜其色黑白相間異於凡土有粗草生之疏疏如癇夫之發阿迭修斯見狀股慄以黑土之中赫然睹死人之焦骨逼視之則大阜非他皆男女焚余灰也此處殆爲瘞屍之所以遭大疫死者強半乃以火葬了之余則逸去故全島闌寂無人人家戶牖皆啓顧不見人之出入廬舍亦墨墨如死似其居人阿迭修斯倚杖危坐憶及前遊老犬愛而戈歡迎之處而犬亦遂死忽陽光射及阜上睹一物炎灼作光阿迭修斯撩之以杖鏗然有聲而滑拾視乃一臂骨上束金環銷銖已半環有銘日伊克摩利阿造予阿迭修斯見之立蹶於地匍匐屍骨灰中知此釧爲其妻丕納羅普故物昔購諸第一篇亞斐爾者爲當日新婦之飾而此皓然白骨即當年玉臂也大戚而哭力盡乃顫舉手向空而捉狀如中魔力撮腐屍之灰撒諸頂發爲之污自齧其指而詛天帝與運命方伏地時日光赫然照臨其上而人不動未幾薄暮涼風吹動毛髮而人不動覺極波濤之惡與搏戰之兇憂患此爲第已而日墜光線漸暗銀黃微月出於東方夜鳥鳴聲自遠而近垂及阜次有鳥下集阿迭修斯頸上礪其爪喙人乃終醒舉手自暗中疾掣鳥頸力斷而擲之地其心戚甚幾人於狂使腰有匕首者必自刎頸而死顧赤手無一利器久之起坐又立月光中喃喃自語如猛獅在前王廢苑既飢且困又久戚而憊彳亍而行見石門矗立回念當日僞丐歸來力射殺奪妻之人即在斯地今愛妻已死浪遊亦了凡百戰事悉歸空虛當蒼白月光之下覘視其室乃如鬼宅陰森逼人非復前時溫藹之狀長廊間几案破折葬時宴飲之影猶存破骨零星與杯碟之屬相錯象椅已碎室內昏然惟有戈頭丸刺雖鏽蝕過半而月光映之猶閃爍作斑點滿於敗壁而已時屋角一函忽入阿迭修斯之目既稔且習則歐列圖之弓臥焉以此弓故巨雄希拉克黎至殺其居停於庭次而人弗能用惟阿迭修斯能彎之顧甚寶愛曩未攜以登舶每臨戰亦惟祕諸家中今妻孥已盡奴言犬吠亦弗更聞於百靜中忽有作歡迎之聲者獨弓聲耳蓋此弓跡多神異有神居之善知未來且能兆戰每當殺人輒中夜而鳴今此聲銳利而微自弓弦中出阿迭修斯拱聽之覺厥初甚弱未幾漸益清厲錚錚紅星佚史如怒傾耳既久乃如有無聲之韻語入於耳而會於心其辭曰雄矢浩唱兮聲幽佇玄弧寄語兮弦以音鳴骰激兮胡不續胡不續發兮僱人肉迅其步婪以飛予來遙遙兮自遠如彼肉攫兮赴茲徵宴予髀苕諸飛路兮天風颶颶浩氣掠余兮余翼爲揉火花馳逐兮雪風是吹吾衆瞥至兮惟死之之婪以飛迅其步余來自遠兮遠且遙如鳥斯邁兮邁斯戰橋噫籲嘻鬼魂泣血兮矢着人鉞飲熱露兮相歡欣蒼散浩唱兮聲幽佇玄弧寄語兮弦以音此歌之來蓋惡聲也爲死神之使令於百靜中爲破寂之第一聲阿迭修斯聽之已習心即會解知戰禍不遠利矢之影且瞥然疾飛鉞喙亦將飽飲人血因舉手執弓試撥其弦聲輕利如春燕之歌不覺益觸哀思淚下灑地良久始起以爲飢所驅飢之爲力乃強於憂苦悽戀舉百凡欲望莫得與衡阿迭修斯起至食堂之後入一小戶處處見殘毀之物狼籍地上皆昔日所親建者復欲入復室而小樹已雜生當戶苦不得人已而得門矣中乃腐谷陳陳他無所有此以疫作之際儲方甚富而然而聖井中水亦尚喝喝有聲映月光及銀沙之上做施作態遍搜後得食少許腹既果乃啓藏珍之箱出其金甲甲者海倫怨偶普利安子巴黎斯物也多羅陷落後此甲歸斯巴達美納羅氏寶藏至久既而舉贈其佳客即阿迭修斯阿迭修斯披甲竟仗一劍名曰歐黎耶路之第一篇贈銅刃銀鞘以象牙授自異國之客飲食已又聞屠伯角弓之歌生意因之復發雖家毀妻死愛子臺勒摩古亦失其耗而一息尚存終亦自愛其生慮伊色加海盜或佔此爲窟穴如海曹據鷹之棄巢也乃攝其甲就鞘中擇二矛潔之取矢徽系腰際攜巨弓自廢屋中出立於月光之下自是此渠渠夏屋乃不復有居人童然之足音而惟野草蒙茸海風嗚咽而長此終古矣紅星佚史第二章示兆夜漸闌景極清寂但有海波舐岸時作微聲阿迭修斯自家趨城處處望人家燈火顧皆沉黑了無所見以疫後繼以地康百物悉毀道中類皆破罅月光自破屋壞牆穴中點點外射影極凌亂久之至司戰女神雅什妮神廟第屋瓦盡覆柱確傾斜輦道中野花叢生麝草作香正烈履爲之礙小立檐外即當日磔祭之所憂然久之已而見火光熊熊自濱海一大祠出祠爲愛之女王亞孚羅大諦之居芳菲之香輝耀之光自窗根四溢漸雜入銀黃月色與大海夜氣中而沒阿迭修斯覓道往肢體小倦趨行甚緩景亦恍惚半在夢寐第恐或海盜據空祠夜宴因藏身叢樹間竊覘其狀既無歌聲亦不聞跳舞之響古殿森嚴彌形寂靜傾聽良久膽乃漸壯潛進其戶竟人聖地庭中銅爐巍然初無燔柴兩旁立侍金制男女手中亦弗秉炬火彼自審非夢未至誤月光爲火焰而神祠則信大光明如浴金光影中其光無有源起非來自神座像次惟處處皆現朗然炳然非復人間所有狀四周畫壁鹹繪古代神人愛史暨雕梁藻稅碧色之果崽莫不赫戲如在白日第一篇阿迭修斯見狀駭絕知神降矣以彼所見凡神人往來皆有異光從之因坐聖座之側俯其首右手攀座上雕角坐時似醒似寐似有切切之聲作於耳畔似摩忒爾與桂葉之私語然亦如松頂濤聲旋覺有微息吹拂面際其涼沁骨寒於破曉之風體爲戰慄毛髮皆起於沉靜之中忽來一聲彼聽之知非人聲殆女神語也以在彼耳中聞女神言初不爲異彼識戰爭與智慧女王雅什妮之笳音與太陽之女首蠟之嬌語與加黎普娑握金梭而織時之歌顧今之爲聲乃玄微過於鴿音輕柔逾於睡味在朦朧間似有聲日阿迭修斯汝故不予知予非汝後汝亦未爲吾役顧今者彼氣母雅什妮安在汝亦胡爲至此屈膝於提阿尼之女如禱祀者之所爲何耶阿迭修斯沉憂腐心俯首不答聲又曰阿迭修斯汝試視之汝家今荒汝竈亦冷矣野兔將哺子於而之曲突而汝屋脊之下亦將爲夜鷗巢之而嘯今汝妻孥已喪故國亦蕪彼雅什妮者亦遂棄汝汝以牛羊之胛往享者歲凡幾何次顧於吾曾有雙鴿之獻否今彼之棄汝豈亦猶曙神之於泰淑努士正以爾之鬢垂生斯白髮抑神女生涯固亦翻雲覆雨不殊山林泉澤之佞孚抑神之愛人即僅及芳時而止歟吾故弗知然吾詔汝阿迭修斯汝年鬢屆矣年之爲物乃至無情脆弱而冷酷在人間爲無可逃而神人則視如大惡今爲時雖晚吾乃猶欲役汝可乎天上地下吾能勝之人龍天神鹹莫吾上汝且自思豈僅力避吾亞孚羅大諦爲已足乎寧吾司愛而汝乃無所愛終不肯暫爲吾役凡吾所賦與之哀樂心相欲鹹屏而弗知紅星佚史乎汝固僅能受太陽之女首贈之撫煦頹唐於加黎普娑懷抱中彼海若之女永弗至矣在汝愛妻丕納羅普汝良待以城顧天性至情則所弗有彼非汝妻殆僅汝火伴汝室人汝諸子之母耳彼之境地與汝至愛之國相屬故汝亦愛之而今彼人云亡諸兒亦逝汝之故國復索然無生氣如殘竈之冷灰汝歷諸戰漂流轉徙勞頓奔馳所得者今究何在於混混死人中又將何求汝殆求衆所同求之世界欲而已彼弗能得阿迭修斯汝亦弗能得也親朋槁骨國土荒邱百凡無生有生者殆惟一物日希望今當汝前即新生命非耶其時至美無倫已無昔日悽愴之痕與既逝之惡夢特今者時猶弗至汝寧不能舍一時爲吾役爲汝前此所未有者耶言次聲似漸邇且漸柔久之似已在耳畔神香馥鬱吹入鼻觀呼吸及於肩並神冠之髻幾與玄發相結聲復曰阿迭修斯汝竟弗能暫爲吾役耶毋懼爲汝此時弗能見余且舉而首視此世界欲何如者阿迭修斯舉首則前有一像如在青銅鏡中中現一女子雖在稚齒而美如天神即愛神見之亦且生妒僧停韶秀如棕芽目光灼然了無畏懼如小兒首戴銅缶似行汲方歸者腦後則簇楓葉爲飾阿迭修斯一見識之以兒時行旅至其父汀達留思王家曾一相見當時入斯巴達之泰俱圖山方驅車涉歐羅他津遇女於水次高尚年少一見即歆其美乃隨亞怯亞王孫往求婚顧海倫竟屬他人爲亞託留思子日美納羅家乃不祥衆生多爲弛膝而死而後則傳爲詩歌洋溢於人耳焉第一篇阿迭修斯既見海倫少時已亦轉少再視影中忽化澹霧而散俄頃又現一像見自居鏡中微服如乞人被毆且傷然坐長廊中金碧燦然有女子爲之濯足又灌以油少女之面雖至美麗而色若憂戚且含古羞因返憶當時由亞佳亞營入多羅偵事變服爲丐人普利安之家海倫爲濯足傅油又許之潛出凡此諸事一時湧起靈臺中而圖中幻影於時又化霧而滅阿迭修斯俯其首跪神座前呼曰日光之下黃金海倫乃居何所乎此時百念悉已惟欲於未死前再與海倫一覿暗中聲又作如耳語然曰阿迭修斯吾言誠矣汝胡不能暫爲吾僕當日之事智慧並失其用愛不救汝於多羅圍城中乎阿迭修斯曰然聲又曰今聽之吾仍當施恩於汝設吾弗汝助者汝將不克久立於人間家國眷屬悉歸無有微予者汝必腐心孤獨以至死亡吾今當默啓而心令忘前此之憂患又當移植愛根於而胸次俾得見汝有生之初第一用愛之人吾今語汝海倫故未死也吾當示汝以往見之路復齎汝以浪遊爭戰之樂汝行當得之在一至奇之地其民滋怪有人神之爭而其究竟則世上最勇最智之人當永眠於最美婦人之腕上阿迭修斯識之其專意海倫勿生支節吾示汝以兆汝當得諸魔術之地在魔女之中海倫胸間有星光之石璀璨發光石在初適美納羅時爲予所手贈者自石下墜有紅質滴滴如血落於衣上隨滴隨滅而衣無紅星佚史以愛之星故汝當得彼且以此星與誓戒之哉如弗喻流血之星之示朕或自破其誓者則終汝生無能再得汝之死亡亦將見諸水唉先知之言踐矣顧汝終當永眠於海倫之腕戒之哉阿迭修斯聞諭對曰雖然予居環海島中風波滋惡其何以亂流渡此灣乎聲復曰毋懾爲雖艱巨勝此者神將克之第去此室臥予聖所潮音所及地自睡以圖少息汝力當復明日第二太陽西下時汝首塗矣先飲此杯送汝行也聲止響絕如樂音之靡散阿迭修斯醒而舉其首光明漸澹全廟映朝日之光色作蒼白起視神座果有紅酒湛然溢及杯緣阿迭修斯一飲而盡此酒如希臘之涅弁希乃有魔力令人忘憂飲後覺有新意犢入心坎舉凡既往之事憂愁苦惱一掃而盡阿迭修斯健步出復如少年取兩矛縛弓於背至山下面海而臥第一篇第三章息敦人被誅朝日東出曙光被海而來海景至靜未幾日光射及山椒返照阿迭修斯金甲金色燦燦如活火方燃當曉日出時沿島之岬有黑船一潛進舟人執楫驅之此船一見立辨爲世界最貪婪冒利之人即息敦驅商所乘以鵲首有二侏儒神像其首極大張口歷齒而笑四肢擁腫無度爲息敦人素所崇祀者舟方從愛爾比雍返棹其地爲一島在大海中產錫甚富故舟中所儲爲值不贊甲板上立舵工爲船長瘞而修目光銳利灼灼四顧忽見甲光映日第相距尚遠不知爲金獨見黃色而已惟黃色之能餌息敦人亦猶黑鐵能引勇士之手因遽握舵向島以巖下水深不虞礁石既乃見一人攝金甲臥地舟人耳語久之旋復靜笑躍登岸上人持一索皆牛革生麻所制或錨索帆纜之屬端結一環能動如輪索狀即相距頗遠亦可捕物此舟衆之登即擬捕甲者曳之登舟載至埃及河口貨爲王奴蓋息敦人嗜利喜以詐力捕男婦售之易金銀牲畜雖愛爾俱孚王子亦多受擄爲奴於巴比倫達亞或埃及綏勃斯諸地輒遠別其國顛頓以死皆息敦人爲之也紅星佚史此時息敦人進極慎行短草叢棘中肅然無聲懼驚其夢既而及一石之距矣其舉動極輕捷如牧人之捕睡獅而阿迭修斯忽醒似有所覺起自睡夢中惺松四顧顧雖醒而飛罟已覆頸際下及兩腕爲人牽制甚力欲曳之倒人未近阿迭修斯已大呼復立其聲烈甚伊棱之塔幾爲之震以手握劍輛趨向前敵近者均棄索遁惟稍遠者猶堅持不釋使手未受素則息敦人雖衆以一劍了之正復非難顧今者兩手已在束縛中矣然制之亦正未易少時遁衆復返益併力助掣終爲衆力所屈步步曳之而下忽蹶而顛息敦人大噪羣趨之覆壓其上遍施結束以舟人結繩法縛之甚固事已全勝而彼等亦不復全歸其一爲阿迭修斯拶諸膝間絕息而死其一爲足所中股折矣阿迭修斯鬥久力盡舟人卒勝縛而置之舟中鎖諸甲板前部之囚室鐵桁間初頗震恐逮勝則相率嘲弄爲樂放帆擊楫舟遂行海風橫吹爲程甚適向尼羅河口之奴市而進天氣清佳舟衆皆樂甚以方從愛爾比雍荒島來交易大獲僅以斐洲貝殼與埃及珠鞏易得金錫無算半道中又獲一人即所攫甲已足抵王者贖身之值於是均自謂快哉行程且風信亦殊佳也自此抵埃及爲程尚遙第海道皆稔舟經舍佛侖尼亞伊具烈普之巖多樹之宅泌度司沙美諸地與夫歷歷之小島昔曾爲舟中囚人所王者阿迭修斯靜臥不動呼息甚沉惟過宅泌度司時偶一引首四顧景色見落日蒼茫方及伊色加巖上第一篇意此爲末次之見矣舟進甚疾經小市無數循喝克納島沿岸而行過衣靈抵隨利雍時已薄暮夜半至畢羅斯見火光熊然自斐昔司德洛圖大神廟中出射於海上及一帶沙陂悉被光曜神涅思多翁子也既近摩利亞南風忽作摩利亞位在南端其地有漢兩海分支風驅舟南行面尼羅河之口舟乘風疾行幾失道乃沿岸而進惟見島上小祠矗立狀如鬼怪舟人至此鹹欲棄貨於海冀舟少輕或得弗沉獨船長弗應自握一劍與二銅刃之矛立艙口守之謂當與此舶共其存亡寧死不舍其貨倘得天幸弗沒安抵息敦花城者當就波士德侖水濱棕桐深處築別墅自娛不再爲海行矣其誓言如是舟人又以阿迭修斯之來爲朕不吉欲投之水船長益大怒執不允惟日至丹尼斯可得善價也未幾風滅息敦人鹹相慶如獲更生羣致酒肉於船首侏儒像前爲壽且焚香於爐以答神既方歡笑際又共嘲囚人取阿迭修斯盾劍懸之橘上次列弓矢箭第如獻俘禮競以息敦語訕笑意囚不之解然阿迭修斯實知之極稔以彼夙善埃及方言又大戰之際遇人無數自渠魁以逮廝養無弗語者息敦人談次盛述將來狀況謂異日抵埃及至丹尼斯之城船長當以人及甲上貢佛羅此囚狀至文雅誠不愧爲王家奴也時有舟人來稍緩其縛出酒肉餉之阿迭修斯即取啖又作熱示來人乞爲寬足縛以結束至緊四肢均爲之痹金甲切膚體亦爲病其人果緩之阿迭修斯乃仰臥動其四肢少得寬縱覺紅星佚史力已來復矣舟向南行海水不波光滑如鏡過小島甚多島在巨海中點點如蓮葉被水景滋奇異巨船載奴而行嘆息之聲與水風激響相答是諸奴者皆約尼亞與亞俵亞少年與女郎也舟過數市居民鹹安堵如常有時過圍城之前見海線一帶悉黑煙連天盡日不散入夜化爲烽火其紅映海蓋自敵艦桅上揚烽照帆上故色赤如血而舟舷之盾則映火光閃閃然息敦人均去之不顧一夜已至尼羅河外泊小島前舟人多登余亦就睡阿迭修斯於時思遁矣雖爲事滋險而不遑恤彼臥囚室時足受束而痛爲之不寐守者則在月明之下立小幕中以逃至不易故守不甚嚴惟時一臨視之時視者方入瞑阿迭修斯萬念潮湧思夜來神示殆純出夢中正如他人言來自象牙之妄門非自角門也此生殆終於奴爲王未幾而爲虜治埃及人之礦於辛那卒爲王宮門者以迄於死方凝思中忽有聲出於百靜微弱而利發自橘上懸弓此弓者阿迭修斯方念將不能再使者也而於時歌作覺有無聲之歌印人心坎其歌曰猗窿搏之一時會其屆爾箭影飛揚爾仇將逝胡不使青銅之喙深啄而中之盍麾彼徵禽翱翔其上兮嗟彼睡人死其禳兮嘻嘻蒼散浩歌聲幽佇兮玄弧寄語弦以音兮歌已聲漸入寂阿迭修斯知明朝日人時不再在奴境矣報復之期亦且弗遠束縛雖在而無能阻其復仇彼知息敦人第一篇在憤火中將被摧燒如斷麻矣曩浪跡居海島時其所歡加黎普娑曾於夏暇中授結繩之法爲人所弗能弛者比戰歌入耳乃憶此術不復困睡即在暗穴中一一釋其結束勢已可逃如乘守者未寤自投水中泅匿水裔叢莽中當得脫惟其報復之念殊不亞欲得自繇並此舟財貨致諸埃及之王爲贄因不去其穴仍畢瑟隔臥狀如受縛醒以達旦懼入睡或爲所覺也次曉舟人皆返嘲弄之如常時有一人以豕肉扁豆一盞置室外操斐尼基語調之日大神爾得非耶梵明神之一原注耶梵者息敦方言謂亞佳亞人也欲胖饗小人之獻否在大神鼻觀中此肉寧不甚馨顧爾乃弗以手取吾獻何耶阿迭修斯受調大憤顧勉抑之怒且笑曰吾友汝胡弗更以汝獻少近吾前如是者吾當聞其芳味舟人初不料其解方言聞答大愕一人即起移肉近其前意如弄犬以肉食誘之時取時予爲笑是人方前阿迭修斯忽躍出拳擊之此時憤極故此擊滋兇骨爲內陷其人仰跌撞桅巨桅爲動僕地未幾即顛頓而死阿迭修斯出取桅上故弓並其匕首又加箭族肩上直前趨鵲首甲版之舷甚高而舟身隘方舟人驚擾時阿迭修斯已至侏儒像前彎弓怒視而立衆見狀大怖一人呼曰嗟夫吾儕死罪乃捕縛何神吾舟愈弗勝載此必弓神黎舍密加即耶梵人所謂亞叵羅者今當哀之登岸萬勿與戰但求其慈悲非然者恐有風波捍吾曹也船長大呼曰勿爾汝輩懦夫紅星佚史烏知者彼豈神人亦凡人耳即所撮甲尚值牛牲數扼奈何釋之乃命人登甲版以矛遠擲又令取長槍一攻之槍極大持必五六人能穿堅甲用此備舟鬥或趨岸上攻者船長命下而人多弗願以槍皮舷次取之當經箭距之內惟數人已持矛登五人進擲弓弦二張前進之人已死其兩一人乃爲他矛所中余二人亦躍匿室中不出阿迭修斯據船首高處操息敦語大呼曰咄汝息敦羣狗此次爲汝儕最後之行爾後不能復奴他人矣呼次舟人正烏合室中共議克敵之法而弓聲不絕墜人亦不絕甲板上無隱蔽地擲矛者非死即逃斯時新日初生射金甲上四野無聲舟尚在泊搖動不定阿迭修斯彎弓以俟射先登者忽人聲譁然舟人悉登競折舷邊護盾擁之矛下如雨然多不能中或中堅甲而墜或飛集神壇之柱與侏儒體上而弓聲鏗然率中的阿迭修斯遊目四射又注意其旁之一穴甚專穴爲船之戶下坐棹人以歷相全舟惟自此可以進取方引手拔箭忽有所覺回顧見人影蕩漾艙面急仰視則一人伏桅桁之上方欲下矛阿迭修斯伸手得短矛擲之貫兩手釘於桁上懸空無着呼號就死是時箭雨益密人已垂盡忽有人大呼謂是神人不可敵余眾聞言悉靡半躍入海中鳧水逸去阿迭修斯呼嘯健進引刃四揮如海鷹攫鷗巖次舟人大敗無一免者羣僵臥棹上或遠走彼端因得入水其弗及避者皆受夷傷而死惟船長尚在知事機已逸乃奮矛力擲其面阿迭修斯見銅光閃爍而來亟俯其首矛中胄上胄穿因大怒舉刃鋒擊船長僕地立暈即縛之納前日第一篇囚室中又集屍積諸舷次而桅上尚有創人釘兩手於桁呻吟未死阿迭修斯嘲之曰老友汝在此乎寧汝顧與吾偕久於汝侶抑欲圖新事業耶如弗厭者其安居是上可瞻眺河口之佳景是蔚然大市即吾將得善價處也言次其人已痛苦欲絕阿迭修斯徐脫其甲汲水滌去血跡以久戰全身浴血如巨獅食牛方已至是乃淨又出金梳理其發復就死人拔所中之箭與夫射及船緣與侏儒上者悉潔之返諸毓中次乃披甲脫胄出其矛此矛所中甚惡以彼大力矛出而胄不能弗破因折矛幹取尖塞其穴此着意大不擇殆平生憂患之第一事矣事已取酒肉自啖且酬其神飲已曳碇泊之石起此石甚重非兼常人二倍之力殆不能動於時北風已策策而動即所謂貿易風者阿迭修斯登艄自握其沱舟遂南行徐徐向尼羅河口而進紅墨佚史第四章血色海苦戰既久阿迭修斯亦倦頹然握舵面南而駛時爲亭午赤日正中忽焉皎然之天轉爲深黑空中作聲如飛鳥千萬拍其羽是爲大鹽澤闓士忒爾之野鳥羣飛覓食方自南而北截海以渡故飛路所經日色爲暗兼以鳴聲龐雜四面但聞鳧鶴之瞭唳鳥隊塊然其色甚墨至白鵠片羽映黑影中亦皎皎可見阿迭修斯見此即拈弓射之中一鵠貫胸拂桅而墜旋落船後水中水爲之激阿迭修斯俯覘大驚見墜鳥之處水赤如血泡泡作沫白鵠長羽浮水上星星沾血點臨舟後瞰之益大異蒼芒大海窮目力所及皆一赤如血泡沫蕩漾而上下分層殷紅之下水色仍清澄如舊又視水勢似此血水南趨尼羅故船尾色深而前則稍淡阿迭修斯自思是必埃及有血戰興於河岸戰神遂怒河水轉爲血色然今已無家弗復爲意惟一意向前覘明神指示究竟有何因緣是時飛鳥已過當午後二時日光耿耿在上方顧視間而黑影曼衍又起光曜漸弱其色殷紅南方即有霧作霧甚薄而天黑如墨此外南端有捲雲如山形極怪色黑峯間怪火洞然發異彩麓第一篇下有電光回抱如捲軸然阿迭修斯浪遊久歷重洋大海轉戰經年從未睹此晦狀此時自審如在巨靈齶中杳冥一無可見船長受縛呻吟囚室中自禱其神並舟上死人在桅之上下者悉爲幽暗所孕惟船後地平之上有遠天一線外露色瑩白如象牙回望來路覺小嶼星羅即殺息敦人處尚歷歷可辨阿迭修斯固未知人世玄關於彼已永閉矣北向爲所前經太空清麗島角皆負日光愛爾俱孚之陸景亦澄淨中現舊識之神祠作白點而返顧南方去處則黑雲如磐下藏一黯然之地茫茫萬事將從此去其事奇詭無倫方之古昔記載鹹莫能及且於是中會興人天之戰有真妄之神人與凡夫相接而人間之妄愛真情亦將於此爲末次之相見阿迭修斯見狀似覺有兇朕來前告以不吉思回舟向明而進顧彼素性弗知退易而事又前定雖退莫逃遂決意向前以一繩縛舵柄持之循舷而行在暗中摸索得至船首其處有香爐一立侏儒妖神座前余火尚熒熒未燼因抽劍削矛柄及箭幹爲細屑實爐中自神座取火燃之瞬息大熾船左右而動火光隨風搖搖照死人面又射黃金甲裳之上色作殷紅阿迭修斯浪遊已數顧終以此次爲最奇駕一扁舟獨臨滄海滿眼惟有死人亦無定向骯洋而行怪風蕭蕭時作時止來吹其舟微颶瑟然其來無蹤其去無跡風后又有他風追之過大海之上剎那已杳長夜不旦不復知時並失其方向惟中心甚樂如已轉童年憂患悉不復憶甚哉神女之酒與血戰之樂足以忘憂而驅老也因大呼曰忍抵吾心試忍此星佚史境即逾此者前此已忍之矣此語蓋所常言於是起取息敦人之列籟作歌曰縱東方之不作且踹瞬以竟馳歷荒波之浩蕩禁靈曜於崎峨洵予行之煢偶吾心尚其委蛇縱遠蹈夫異路循血海之修涯尚忍旃而毋卻昔奚勝於今茲憶淫遊兮喪友吾終免而無夷面兇死其竟脫遺員目於巖棲時浦血之灑灑涅窈堂而赭之窮憂窮憂兮吾何懼爲厲運縱至兮無爲吾災寧不見夫故鄉赫然其人望兮但留荒野與殘屍余音未已遽見前路有赤光一帶沿地而起遙而甚微如落日余光下及地隅遂挪舟向明而前未幾即見二火柱並立黑暗中近視之則高阜屹立積木焚之上接天末阜在花剛峭壁之上夾水而立似焚戰屍之堆火焰搖蕩下映曲港光熊熊而起舟方近港暗中遽有幽光動移細小如螢火皆船首之燈衆船中有人操埃及語詢來船需引港導者否阿迭修斯諾之隨有小舟至一人登船手秉炬火回首見艙面死人累累與橘上懸屍穴中船長以及金甲之巨人胄上之矛頭益以慎然大驚幾蹶疑阿施利大神乘死人之舟來臨此港阿迭修斯亟止之命勿懼明此來之意且雲將有所進於王導者乃安執舵自兩阜相對漢中徐徐進埃及河內阿迭修斯傍孤桅而立歌大弓之歌火光射其甲色炳然是時從導者言移舟向丹尼斯希拉克黎之廟而進是處例許外人寄泊人無妨害惟欲泊此必先棄息敦人屍於海以屍體爲埃及所忌衆屍入水狀至可怖如四足之魚騰躍波間水第一篇悉起沫而水獸爭食互擊以尾巨喙虛齧作厲聲屍未及水即有長喙出於海上當黑夜火光中視之彌復怖人恍如死河之中有精靈出現搏生人魂魄以爲食阿迭修斯見諸異狀冥晦之晝恐怖之河與河中水獸心爲之冷於是回憶野鳥羣飛以及血色之海其狀歷然死人既盡河水亦平阿迭修斯因詢導者以血海之異且是地胡爲晝晦導者謂是地故無戰事境甚平和惟沿岸有森鼠蛙龜及飛蝗爲災而此息訶聖水泛赤者已越三日至此第三日間世乃入晦至胡以致此則導者庸人弗知其故惟雲格恩見怒於神以非神弗能降罰而見怒之故又不能言第述愛之女神聖哈梭以丹尼斯人崇祀客神哈梭因而見怒客神麗絕第弗能明其爲神爲人在丹尼斯地亦有廟貌存焉導者又謂約三十年前曾一至此不審其來何從大爲國人所崇敬未幾又忽然而去逮今復來居蘭若中人見其美莫不讚嘆頂禮至於神人之分導者又弗能明惟知居雅泰赫其之哈梭以此而怒因大降災害以罰國人於是有建議者謂客神果神宜乞其去埃及如爲婦人當以石擊殺之而丹尼斯人弗肯謂寧死不能弗禮此客神哈梭顧亦有謂災興自男巫二人者巫爲客族諸奴長浪遊至此定居丹尼斯人名之日亞普拉凡諸禍害皆以彼魔術釀成之此二人者在埃及僧衆中權力卓絕顧在導者則他所弗知惟雲丹尼斯之民觸怒哈梭明神則神之見罰降災害于格恩者正未有已且亦極兇導者言甚長言次晦色漸去於碧色微光中隱約可辨河岸第初甚慘澹如紅星佚史在冥中未幾天已大明日方正午一時生象復起牛羣牟然而鳴午風旁吹微掠棕葉如鳥羽之垂魚躍于波際夾岸人聲囂然相呼復有衆聲作於大神羅之赤廟神蓋居日中者也阿迭修斯於時亦禱其神謝亞叵羅希利阿思息普賴雍與亞孚羅大諦諸神之祐未幾導者引舟抵步頭僱數棹人經一小運河至丹尼斯亦稱希拉克黎之翳所舟既就泊阿迭修斯登岸少憩即有僧衆來迎第一篇第五章皇后美理曼事之奇者流傳亦迅當阿迭修斯未至埃及前佛羅居丹尼斯新都即得風說謂將有人來格恩狀如天神着金甲獨居死人舟中近數年來島海野人漸與埃及稔時登陸蹂躅禾稼俘掠婦女復登舟而遁惟無敢着亞圭瀛之甲原注亞圭溜者埃及方言謂亞佳亞也直面佛羅之都者埃及王聞報大愕嗣知已至希拉克黎廟次乃遣其顧問往視狀其人爲將作大匠爵甚高名賴耶古僧也爲先世舊臣曾及事剌美綏斯二世有寵於王猛納達與後美理曼今命視來客兼偕之至宮賴耶受命跨騾出郭門至希拉克黎廟所即有僧引之至阿迭修斯室內客方食埃及荷餅飲酒見僧入起迎衣裳未改仍着黃金之甲而亞怯亞式之胄則度三角架上胄有二角角間青銅矛頭在焉僧見胄凝視阿迭修斯起與作禮亦並弗知既乃答禮甚恭而目光耿耿仍注射矛頭破處已而取胄問曰孺子是爾胄耶言次聲微顫阿迭修斯答曰然此上矛頭吾近方置是乃以多矢易得殊非一劍半戟之故爾語已微笑紅星佚史僧久視手中之胄自語曰死者言誠彼言希而無誑也復顧客日孺子且自飲啖顧不知能容老人致辭一詢汝故國與父母否耶且旖子今來何從阿迭修斯以己名知者太衆因僞答曰吾自亞列白來吾父亞斐達爲波列丕蒙氏子嚼普利圖吾名也老人曰顧汝胡以偕死人來且齎重寶乃逾王者贖身之金何耶阿迭修斯曰是息敦人物彼殉是矣吾知若輩海行並爲此物其得滋難顧失之亦速以若輩弗能知足乘吾睡克烈忒港口時縛吾爲俘而明神與吾勝着終縛其渠且得此白金與杯劍錦鏽之屬致諸汝主承君高誼盍從吾來自擇數物爲君壽因起引老人至寺中寶庫庫藏甚富悉旅人檀施之物多金玉乳香自辛那彭德來者又有東南所雕鏤之象牙巨角埃及同盟契多制之銀碗與浴盤而是中以阿迭修斯者爲最勝老人視久目爲之眩阿迭修斯指之曰翁宜自擇仇敵之獲友朋之峻也僧弗肯阿迭修斯見僧目注一琥珀之碗上施浮雕隆起作人神大魚之形爲極北所產內地殊不易購者即取置老僧手中曰翁當得此他日吾行請即以是碗酌酒飲予爲今日主客之念僧遂受碗而謝視其金光燦然不覺莞爾日吾儕猶童耳試觀老童每以得玩具而喜顧返爲成人期亦迫矣今佛羅命偕汝往如汝面後時能去此矛頭弗御者則其悅予較以碗壽我尤勝阿迭修斯日丈宜恕我吾弗能去此致傷吾胄且我無匠人之具此矛頭實爲吾事之左徵此二三日間吾弗能不御僧俯首浩嘆惟叉手作辭禱其大神雅萌日猗夫雅萌萬匯究竟悉歸掌握之神其或減此憂愁之負荷而俾是妖夢速踐臣今復禱爾大神爾其從輕加爾手於爾女美理曼格恩翁主之上禱已偕客俱出命寺僧以一車俟客遂往丹尼斯赫納達之庭車後隨僧衆各捧息敦人寶器選以贈王者息敦船長則裁諸車之後輻過大市前既而達大庭二楹之中佛羅上據金座左側坐絕世之皇后美理曼抬倦眼睨僧衆似事弗關己者衆至王前以額叩地先有有司牽息敦之俘進之爲王奴王笑納又數人至齎金杯形作獅鹿之首與蝕鏤之劍劍葉上嵌金碧繪畋獵爭戰之圖北方琥珀之項佩皆阿迭修斯貢品爲後帝壽者又有織綿甚夥與息敦女紅之繡後鹹收納嫣然而笑狀甚慵惟息敦人縛臥階下見一生經營所得悉爲俵散不覺大呻未幾佛羅命客進謁阿迭修斯免胄爲禮儀狀威猛熊腰廣膊體不甚修少年之美已去而面極溫雅如武士目光映映有英氣婦女見之莫不傾愛方入庭衆注目貿然自語意皆驚異惟美理曼慵眼惺松初未之見無何漸舉其首目光射阿迭修斯面上盈庭侍者忽見美理曼顏色轉白狀如死人以手力扼其座佛羅見狀初不審所遇惟詢以得弗病否後答曰否吾意殆香熱所蒸故空氣爲變汝且禮此生客佛羅乃以莊語呼曰歡迎汝遊子顧汝何名且居何所祖國何耶阿迭修斯俯首致對仍僞應之謂己名亞力白之喝普利圖爲亞斐達子此外見囚於息敦人以至終佔勝着之事重述如告僧語遂出其胄並胄上矛頭視王美理曼見胄驀立狀似欲去顧復仰跌座上色轉蒼白賴耶旁視良久至此呼曰後速救皇紅星佚史後彼暈矣隨有侍女一人進跪後前以手揉之少頃已醒復端坐以怒目四視曰孰司香者鞭此奴脛吾願留此不歸予室言次女侍色懼引退佛羅以息敦人奸詐命棄之市其人名古離跪阿迭修斯足次涕泣乞命阿迭修斯憫之戰事已過血亦就冷因日乞佛羅恩幸赦此人曩舟人慾擲予入海彼曾救予命俾予今償其負佛羅曰今徇汝意且赦此人惟報仇而終以慈悲其事爲愚萬事未畢之前諸負悉償矣因命古離爲美理曼玉工專司金銀飾物阿迭修斯則給宅宮中喜其美壯將任爲衛士之長禮畢阿迭修斯偕僧俱出美理曼復舉其目望影久之面忽轉赦作薔薇色如紅暈之象牙即息敦人常染作王家馬飾者阿迭修斯見皇后忽懼忽赧心大疑意彼雖絕麗而視之怵然似此心預告以不吉因詢老僧請爲言後意所屬且日婦人見我作懼態者吾故常見顧吾雖久客乃從未一見此狀彼人誠美然在是間君後之邦有難言者矣僧聞言不答而笑阿迭修斯見其狀似窘且憶命去胄上矛頭之事問益急僧意似倦又愛客不欲重拂客意而悶事久幽亦欲一吐因引阿迭修斯至室中爲語皇后美理曼之往事第一篇第六章敘美理曼往事將作大匠雅萌之僧賴耶初述後事意滋不願言甚緩顧未幾即樂述不倦如老人常態且亦樂分閾事之負荷問阿迭修斯曰如汝言皇后美矣顧在汝旅中乃未見尤勝者乎阿迭修斯日彼誠美惟吾更願其尊榮安樂且得佳偶也僧曰吾所欲言者即此縱以吾命償此事之值吾亦弗惜以一老人庸命易他人順境未爲弗廉惟汝知此後亦當助予並助後也彼夫佛羅猛納達爲聖剌美綏斯皇子皇即永生之佛羅太陽之子居阿施利者也阿迭修斯曰殆謂先皇已升遐者歟僧曰彼今與阿施利居而美理曼實其女而異母阿迭修斯詫日兄乃妻妹耶僧曰然此吾王家舊制肇自前皇上古之時訶勒諸孫者此吾國舊制阿迭修斯曰此主人故制自生客觀之事亦頗佳言時容甚敬僧曰此舊習亦聖制也顧婦人能造風習亦時能破之如美理曼者在諸婦人中最爲絕特即對死者尚未肯就範今則居然聽命矣然事乃至是其兄猛納達即今之佛羅未即位時爲凱舒王子有從妹甚多中以美理曼爲尤美世皆以月兒名之且聰紅星佚史慧無畏又得間受學爲王家婦女所鮮知者具有此古國所傳祕密智慧凡其知習舍上古女皇泰亞外無人能及當日有衆師授學予即其一言至此少止似心有感於不快之事者少須復日彼童時予已爲其師故與彼獨稔彼舍父母外亦獨愛我以彼愛故鮮也而諸不愛中又以其兄爲最彼善言而王子訥彼無畏而王子怯自兒時即被訕笑時以口才勝之即賽車亦勝故先皇僅命爲步卒之長吾國民喜隱與王子角勝之滋易以魯鈍無智而美理曼則嘲弄之不厭蓋雖童稚之時即恕王子謂他日若加雙冕爲佛羅則己必投間終身寒餓以死實素不協也阿迭修斯日此極奇如諸女中應簡一人爲後彼乃爲王子所選僧曰然其事邂逅甚奇王子之父聖剌美綏斯力主此婚即王子初亦弗歡不亞美理曼顧父之意旨即神意也一日爲古格恩象戲王子又負此戲本非婦人所爲而美理曼則於時定其勝着先是彼命予制新象戲之具上刻貓首以亞碩婢堅木爲之予親爲刻就每夕教之弈以予於此戲頗有名也一日薄暮王子獵獅於力毗亞之山顧無所獲心滋不樂以杖怒扶獵者而返至宮次呼酒大飲飲深心益沉悶方人宮回私室頃以鞭笞其狗忽回首見美理曼在大棕桐間與予作象戲坐樹蔭之下衣紫白之衣玄發之上着一金蛇顏色美麗如天神哈梭哈梭者司愛之神亦如意昔斯居亞門諦與古皇弈也顧以老人言彼誠美豔人莫與倫勝者僅得一人即俗所謂客神哈梭者爾時阿迭修斯又憶引港導者之言亦弗第一篇語僧又曰王子見狀似欲一泄其債予見其至即起而鞠躬美理曼則頹然倚象牙之椅以縴手亂棋局命女侍哈太色加移局他去而哈太色加之目乃潛睨王子不置猛納達近徐日翁主無恙顧在此何作隨舉馬肇指貓首棋子曰此非婦人之戲累累之子亦非同男子柔腸在局中能以愛力撥之使動者是戲乃需機智汝胡弗事爾女紅行得操其勝算美理曼哩然笑曰吾亦問王子無恙顧君言大可笑汝獵弗獲誠不如就汝食堂若在是中帝或觀汝以佳況王子就吾空椅而坐曰此且勿言惟吾智尚存當讓汝一寺一僧五弓兵而仍勝汝僧言至此申之日此皆象戲中名也時美理曼意似適大呼曰吾願與汝一決惟弗樂人讓我今且置嬀試弈三次吾置額上金環汝則置汝蛇冠勝者並得二物予聞言亟曰否否此孤注太巨矣王子應曰巨細弗論惟彼侮我已久今與吾角當知智力終不逮男子而將來之佛羅凱舒王子未必亞於兒女子也美理曼吾今如汝意美理曼日汝今且行日落時在前室相見攜錄事來命記勝負賴耶爲判者掌財物慎哉巴虛之金尊今夜弗得復飲懼予勝汝也王子憤然而去美理曼大笑予則預知不祥所賭過重事亦過奇欲有所諫繼思美理曼自喜未必予聽遂止已而日暮約三時後王子果偕錄事來見美理曼已端坐堂中前置一棋局王子無言就坐旋問孰先下子者美理曼曰且止盍先置注因脫束髮金蛇授予披髮於背徐曰如予負者永弗能再御蛇冠王子亦自脫其冠曰予一呼吸頃汝弗復紅星佚史着此矣予受雙冠視之其制微異美理曼者以一蛇爲飾王子之冠爲李蛇美理曼復日嗟夫王子吾懼阿施利死亡之大神會且待汝以彼喜世上荏人汝盍入局先下子矣王子聞言似感惡朕而怒惟無言先奕甚嫺美理曼應之不甚爲意貿然進攻狀極輕率遂負王子呼曰佛羅死矣以手亂局且嘲日何如吾今勝汝須知汝僅婦人之戲知有攻而弗知守美理曼日未也尚余其二今局已整吾先矣此次奕意大異王子竭全力僅獲一寺與兩弓兵未幾美理曼即日佛羅死矣棋局又易王子不復誇意似薄怒予爲整局錄事則記勝負入冊是時王子當先呼曰吾憑妥司大神之靈行以盛儀酬此次之勝利美理曼亦曰吾憑巴虛大神之靈當日爲頌禱蓋彼爲女子故籲女貞之神然亦爲司復仇之神則美理曼所獨異也王子冷笑曰此事適哉汝良宜憑貓首爲誓美理曼答曰然甚當以彼或假予爪牙王子先矣王子遂奕術甚精相侵甚急又劇鬥久之美理曼大喪其子幾不支而色忽變似心中別得玄機者王子則命酒自飲美理曼亦倚椅注視棋局鬥出奇計爲伏王子竟墜伏中不能出雖厚誓於妥司之神酬以廟貌而誓竟弗效美理曼乃譏之曰神弗汝聞以神文人也王子憤甚飲益烈則又曰愚夫恆於酒中索其機智然惟哲者始得之耳汝試視此佛羅死矣今我已勝賴耶予僕歸我金蛇否否並持王子蛇冠來吾當御此以此全爲我有猛納達予究竟勝汝矣遂起立燈光之下戴雙蛇之冠嘲王子不已且命臣服勝第一篇者出縴手令親以脣王子眩其美乃弗怒惟立而平視久之呼曰嗟夫闢多也第汝洵美彼簡汝爲吾後自非無因吾終恕吾老父也美理曼冷然曰雖然吾乃終不彼恕時王子被酒已醉突日汝行爲吾後吾今當親吻萬事畢竟強者勝耳遽起逐美理曼方欲走避已爲所攫提帶牽就強親其吻始縱之去美理曼面色轉白如死瞥見旁懸匕首疾掣之攜王子胸使當時不急引避者勢且立死方擊時美理曼呼曰王子吾今以此報汝吻也顧刃不中僅批其臂方欲再擊已爲予所掣不得下王子負傷懼且怒曰汝妖蛇吾曾告汝願否弗論吾終當親汝吻今乃以此報我耶美理曼微笑怒已少泄予引王子出就醫爲理其創既去予復返語美理曼日翁主奈何爲此汝亦知爾父已決以汝嬪王子今奈何傷之至劇如此美理曼曰賴耶勿言吾不彼屬彼庸夫耳乃稱佛羅之子彼爲予兄顧予弗能爲兄妻天性哀鳴敵斯舊俗予日不然此王家舊法亦爾父意也即爾祖明神亦罔弗爾意昔斯之與阿施利妥思美斯大帝之與嚼美南哈皆垂爲明訓子子孫孫永保守之吾今語汝汝宜自審吾愛汝不異所生故爲汝計汝實無能倖免須知佛羅之榻即佛羅御座之階汝愛權力而權力之門在是一旦主人當去則汝獨爲此門之主矣美理曼日汝言減不愧王臣嗟夫吾心寧弗鬱郁顧吾尚能御之須知今夕之奕非出偶然將來運命即寓此楸秤中耳汝不見彼人之冕已加吾額耶其初彼當勝吾已預覺事實如斯故吾雖銜恨而終委身於彼紅佚史至第二局予當贏矣此季蛇之冠將屬吾有爲古國格恩雙冠之王如古後哈贈普以予強也強者於理宜勝予日然顧汝當視明神勿轉汝力爲弱以汝太任性而動在婦人心中七情之過恆爲愚事之門恐汝今日怨明日愛矣美理曼傲然四顧日吾何愛美理曼非得一人足用吾愛者不能有所愛予曰爾時奈何美理曼日生死以之有當其道者禍及其身賴耶今別矣語已不即行忽作他語爲予二人外所弗能解亦弗能道者此蓋巖城古民之僵語巖城者吾儕先祖發祥地也其言曰我將去予聞聲股慄以人用是語則心無善念可知美理曼微觸所得金蛇又曰我將去之而諮諸彼是爲汝所知者予僕地抱膝呼日吾女吾女幸勿爲此巨詈行念家國毋擾睡者使覺毋溫冷者使生美理曼僅一點首即起自去原注此種僵語蓋信有之其所著書文率神閾幽渺不甚可讀有掘自古埃及者爲古民之語今已弗用在科普多之地有僧得一書其文曰世界晦冥獨有月光照臨此書之上又有剌美錫支時代古書已不可卒讀惟有曰汝語我謂汝弗能知是語之臧否是間有垣無能逾者汝學者弗能知此是令我懼據毗克博士與摩斯披羅氏所引如是僧述竟色甚慘澹阿迭修斯曰彼意云何賴耶匿面手中良久始語曰孺子汝亦毋擾睡者使覺嘻吾舌已緘今所告汝已逾他人汝勿問但聽可耳彼輩復來矣羅第一篇亞巴虛與雅萌諸神會且禍彼煞德紅豕之喙大齧彼等於亞門諦之中而綏勃克之魚亦將礪其石齒向彼噬之至於永久阿迭修斯日賴耶汝何仇彼等之深也且來者何人吾聞其歌聲與步響矣時果有足音於宮牆之外且行且歌音甚高抗歌日惟神示朕吾主聖尊聿降厥憐於彼格恩撕擘繁華織屑靡存神鬼旁皇蹋面無言孰召蛙空填茲靈殿孰致塵埃污茲冠緣恨種諸皇爰淄厥面已矣已矣神絕格恩禍來無間賴耶聽歌聲已遠曰此即侮聖之妖巫與諸奴所謂亞普拉者彼等道術殊不亞吾曹以其渠亦吾國僧侶故具同等之智力彼輩素未行歌如是顧百害叢生天未明時當得噩耗明神其厭若輩彼當待時以去如皇后美理曼能任其自去槁死於山林者事誠大善特無如堅持王心無奈何耳紅星佚史第七章皇后見夢亞普拉行歌漸遠聲息不復入聽鼓音歌韻就滅如死時復入寂賴耶乃曰吾今當語汝以此事之究竟爾後美理曼在彼父母之前終暫按其雄心降意以從惟必求所以償者凡事皆與佛羅並不受抑索此即償也且當布告諸廟暨各市言後與佛羅同爲兩界之嗣子自是婚事乃決蓋自象戲之夜其人即大變見王子不復嘲笑狀亦柔順無何大婚之期近在大潮之月上弦佛羅翁主乃嬪於王子其事轟傳全國惟美理曼立神廟中時其手冰冷如睡於阿施利膝上之人方乘大輦過丹尼斯大門傲然四顧狀極嚴冷逮聞人民歡呼之聲呼美理曼者聲至高抗而猛納達之名至沉寂幾不能聞始爲一笑及宴美理曼披白衣坐筵上慎然不動雖王子時睨視之終不一盼宴甚久將闌有音樂歌者進美理曼即起告辭偕侍者入室予見此狀心爲之悲又倦甚遂返吾居持工具將作以吾方受命建明神古帝之宮也坐未定即聞叩門聲門闢一婦人披重裘而入去其裘立予前則美理曼也尚襲嫁時之衣語予曰賴耶今勿多責予尚得少頃自由欲趁此一視汝第一篇工雖然此戲言耳幸勿駁詰以予喜觀老人額上皺紋爲高年與智惠之整所鐫者吾自童年即視汝畫紙爲圖圖吾國明神死鬼所居之廟貌賴耶汝技甚善以汝所建樹乃能雕鏤寒石藻飾宇牆一如意匠所指示而我之所建則惟在心塵中耳我之遺命亦即書此塵埃之上我死後當累爲一大墓壯麗過於人間而題墓門曰此繁華末寺之中建者女皇美理曼實焉攸居彼言時旨微而語甚烈予止之日否汝勿爲是言今夕非汝婚期乎胡爲此時尚來此地美理曼曰予來何爲予今殆復爲孩提矣賴耶試視盡埃及婦人當無有含羞飲恨如汝所愛美理曼者即倚市門之女猶較我爲優神志愈高則零落亦甚予今自賣於羞恥之中權力即其代價禍哉婦人之運命乃僅以容色爲尊禍哉汝所知古昔之顧問禍哉予也乃致予胸臆呼吸中之睡者使覺冷者使溫而彼乃引我入於巨戾嗟夫賴耶汝曷弗蹴我且批吾頰力唾此王家之倡美理曼乃爲王冠至自賣其身噫吾恨彼此僞爲王狀之鄙夫吾終恨之今試視此言次自衣中出白花一叢擲地上此花蓋惟吾二人知其用者彼又日今日吾已二次欲以此花自了並了結予此日之恥辱與貪戀之空華顧吾手欲舉終止則吾有他念予美理曼當終留人間必待踐彼墳墓碎其影象驅彼之名出諸埃及諸廟如彼等之驅哈贈普然乃已彼言至此忽止雖素不知泣之人時亦淚下如雨未幾又曰否勿觸我此但憤淚耳美理曼爲命運之主非命運爲美理曼主也今王子待我我當行老友曷前親吾額此頃予尚爲汝所知之美紅星佚史理曼後此即將永永不能親我雖然今美理曼已爲格恩之後汝亦當爲國中第一流人傍予御座之足跡今行矣言已披襲棄花爐火中飄然竟逝予心益戚以予知美理曼非常婦人可與爲善亦能爲大厲也次日黃昏予工作如舊而門又啓一婦人人去其面衣則又美理曼也面色青白而莊嚴余方起立彼即止余余期期言曰寧王子汝夫語未已即答曰賴耶且勿言王子昨與汝談吾心甚倦吾爲人妻殆一佳偶然今且弗論言已而笑狀甚奇余爲退避彼又日今余當誠言矣昨夜吾夢甚惡思汝智而積學因行告汝與爲我釋之余在夢中見一男子愛之至弗能言吾心幾與相擊即吾魂亦屬之彼人吾蓋居其神光之中愛之至於永遠佛羅爲吾夫顧夢中則不之愛未幾忽來一婦人自海中出較余尤美顏色如朝日之照山亦愛此男子而男子亦愛之余二人遂爲愛而爭以美敵美以智鬥智繼以魔術相拒二人彼此互勝初無定着至末次余終勝遂就婚儀爾時余視懷中人則赫然惟有一屍大驚而寤逮復入睡見余已易他衣操他種之語其人仍立吾前而此婦人亦在余後余復轉變仍爲故我二人又爭鬥至久此次余乃負既覺復睡則已立異地非復埃及又似久遠之前曾至其處者居羣墳之中四周有黑色之鬼面環而向余余此時仍着厥物爲帶墳外巖上皆漸僵語來自先祖故地之文余與婦人忽復互易又爭鬥久之余似小勝突有火海撲余而醒逮復睡夢境益復錯亂顧今已弗能盡憶惟爭鬥至第一不可紀數至末次而彼終勝余夢中大呼求護神俾脫夢境又欲索光明以燭是事於是過去之戶忽開余於是中似見幻象在不知幾何年前余與夢中男子起自杳冥以目相視相愛至弗能言且誓世世弗能爲別是時余等皆非世人已具神性美豔偉大異於塵衆快樂相處不亞昊蒼顧在歡娛中乃聞厥聲是即爾所稔知爲當日吾抿汝諫進與商榷之物而吾曹情愛之吻終致睡者以覺情愛之火冷者爲溫又侮明神不致崇祀以吾儕自知當永住不滅如彼神身神乃大怒攜余等至前訓之余聞其言體至爲戰神曰汝同命互全之攣子今以汝曹情愛之吻致覺彼睡者情愛之火溫彼冷者故以汝曹弗念賜汝生命愛樂之大神故其伏汝罪汝曹今當自二而三歷久乃複合而二行當上窮聖天下極地獄汝曹雖得不死顧仍當被死亡之衣自生及生仍當居處愛憎以迄於死將各憑命數於曹昧忽略之中按世界自然之律而自造其孽障又以愛故當入於罪業羞恥之淵時生時滅迭相勝負憑汝一本三因之運命以待懲罰末日之至又以數言則不變之循環於焉自遇將有盲朦之黑幕下幕汝目汝曹愚事乃將顯示如捲軸之展逮汝曹憂苦既終乃復自二而一時余二人大懼擁抱不釋神又日汝一本之季子今將命汝所聞之大神剖判汝曹今其三人言次余若痛如裂氣力皆盡見夢中婦人榮光儼然冠金星傍余二人而立余儕乃爲三人而余與男子間則彼宛紅佚史轉如傷是即爾所稔知之物男子見此婦人立而詫視女乃然笑張手就之如己有者時余雖在夢中乃知嫉妒臨命之苦痛戰慄而醒此即余之噩夢今以告汝盍爲我解之余日此事函義玄崇余未克解惟不問汝如何者余必相助美理曼曰吾知汝愛我惟汝視此事太輕此固僅爲夢境顧使世間一日果有是事吾恐將不出諸慈悲之神而出諸威厲之煞德或恐怖之巴虛彼擲其禍影於吾睡眠鏡景之間須知大數已定必難倖免吾今已爲塵埃野馬隨噬德之呼吸而升沉時吹諸古祠之顛時或爲奴廝所踐踏有時則墜深淵逮時至復出吾故弗愛吾夫彼名佛羅然非吾所當愛之一吾固知弗愛良佳蓋愛者奴事也嗟夫心冷之時腕力乃壯吾得爲後執格恩古地元首佛羅之髯而左右之誠吾意以吾生非以侍人惟以治人今試俟其究竟賴耶汝胡弗視聖母意昔斯座次神光已遍照廷市及諸水濱發爲曙光以是而月兒之名亦將泛濫于格恩全境迨及終局則意昔斯尚當於未曙之前一過死人之地美理曼之聲亦當一日閉諸壕下更何有者美理曼言已而去顏色鬥然慘白無新婦之愉容其盼視尤爲詭異殆如天吳之面望荒原沙漠時耳僧言至此略止阿迭修斯日可異哉皇后惟此新婦之史與噩夢之中究於余何與者僧曰事固有出汝之意外者吾述此事既竟爾亦可知此中關係矣第一篇第八章三靈按埃及古教謂人類形成凡四部分一爲蛻爲軀殼二曰佳爲魄三曰悖爲魂四日倜爲曜曜者生命之光自神頂騰躥而出者也見哈葛得埃及金塔剖屍記第六章自注僧日未幾聖佛羅剌美綏斯上賓歸諸阿施利吾以此手親合其櫬入變室中坐居以待覆活末日之至美理曼與猛納達登極爲格恩君主皇后之對佛羅情極冷酷雖佛羅事事依違迄未有效而二人又止一子故愛情不久遂漓且皇后喜勝其制御佛羅不異他人惟吾運則大佳被以殊寵爲格恩將作大匠且命長雅萌僧衆一日美理曼偶設宴宮中招佛羅飲哈太色加旁侍其人爲皇后侍婢之長亦美婦人而性傲岸無禮數久得佛羅恩幸是日佛羅被酒公然在度間握其手爲戲哈太色加飲濁醪亦醉容漸肆如其常態惟後佯作不見哈太色加忽舉金尊牛飲盡其半遣一奴進後呼日舉此祝吾姊健康此意甚簡明聞者皆解蓋顯以佛羅二妻自居欲紅佚史與皇后並美理曼初不欲爭佛羅之愛惟權位則所必爭聞言顰蹙黑瞳中閃然有光舉杯微近脣次即置之隨舉己杯將答禮先弄杯於掌中復僞作自飲狀軟語之日哈太色加婢子盍亦酹此爲答以吾思汝不久且大於皇后言次宦者已責金尊至而此愚人竟誤會後意向後微點首縴手一揮舉杯已飲剎那間即大呼僕桌上而死時座客皆恐懼失措默不敢聲美理曼則微笑視玄發之首僕於幾間叢花之上佛羅狂怒而起大呼宿衛令執後後悉揮退之冷然微語佛羅曰毋敢觸我龕枚已盥聖油之皇后否者汝弗得活恐運且如彼猛納達汝勿忘婚誓吾爲皇后寧汝之蕩婦所得戲弄以殘瀝辱吾齒頰且字吾爲姊者乎汝勿爾即吾目盲吾耳未塞也今彼已處置甚當汝別擇賢后可耳佛羅懼後已久遂不語美理曼則晏坐御椅中自弄胸前金克菊爲戲視人舁屍出置諸阿施利之廟衆客亦告別欲去以衆情甚懼未幾即盡惟帝後與予尚在佛羅怒且怖自語日悍婦吾甚恨當日遇汝之時乃羨妝美汝勝我矣顧戒之吾終爾主他日復侵我者當憑斐犁睡者炎靈黜汝付身刑吏使爾魄令隨汝所殺者以去美理曼兀傲答曰佛羅知之汝若以一指見及者汝滅亡矣汝弗能殺我惟我能御汝今亦以同誓作證吾憑斐犁睡者之靈汝若一手拒我或茁逆夫者立死吾非易欺至是者以吾有密使汝弗能見猛納達陛下汝當知吾諳古後泰亞之道術今聽之汝但爲此他勿更言汝自向其路離我弗得相隨吾後也則吾仍爲故後國第一篇中之事雖雲主之由汝而吾亦執其柄必平爾後即從此別以爾畏我我雖不愛他人亦不汝愛也佛羅心怦然懼意復返應曰今如汝言吾惟恨當初褲若時耳吾心欲望之償今乃如此爾後吾曹當異寢分食惟朝議是偕以二人之終末一也美理曼吾知汝能汝勿懼謂將殺汝世間舉矛擲天者恆自中也賴耶吾僕汝昔嘗證吾儕婚誓今亦證此離書美理曼汝古格恩之皇后自是不爲吾妻珍重別矣言畢鬱勃而去美理曼目送之曰否吾不爲猛納達妻然仍爲龕枚之後噫我亦倦矣賴耶視我否運何如者百事皆備而愛獨無吾今視百事亦病吾昔冀權今已屬吾然權究何物是猶一杖吾以之撻浩氣輒隨擊而合嗟夫吾度此不情之時光身外衆生悉歸頑鈍吾信爲之疲矣使有一時之愛則寧一時而死將來之事其或自揭其幕而示余以時之真相乎賴耶語我寧汝膽尚壯敢爲是事耶言次引吾袖就耳畔作僵語曰厥婦吾所殺汝所見者余驚曰唉皇后何言余所見者厥婦如何嗚呼此舉殆甚惡也美理曼日此舉甚善亦甚當汝應知彼屍肉之寒爲時尚早吾今有術能乘彼未寒之前召其精魂令語神智以彼當此時能了徹未來一切如阿施利也余呼曰後勿爾是侮聖甚矣吾輩毋得驚擾死者懼守護之神且怒美理曼曰余必爲是汝怖者勿行吾將自去余喜得智慧故當獨獲之設竟以此行死者當爲汝後美理曼書日以究厥存乃獲厥實余曰否汝勿獨行余亦略諳道術或能爲汝驅除不若設汝決構紅星佚史厥兇則余亦永爲汝僕無敢後耳美理曼曰甚善今夜如國中常例其屍必致諸宮門之側阿施利大神廟中以待灌油者之至今當乘彼屍體冷逾吾心之前偕余赴鬼衆主翁之宅遂入室裹皁色長袍同趨阿施利廟及門次門者問曰聖阿施利在上過者何人其速語余日將作大匠盥聖油之長老賴耶及他人來速啓戶門者曰否戶弗能啓也是中有人毋得驚擾余曰誰氏皇后所殺之女侍余日後今遣人視死者門者爲一僧見余旁被面幕之人瞿然而驚呼曰賴耶長老符信何耶余鞠躬舉御章示之門乃闢余入廟燃所攜小燭乘微光度外庭至聖殿幕外殿中除死人龕間所焚無得以火人余遂熄燭於是龕火熒熒遽度膜外照美理曼至呼日啓戶余啓之攜手俱進見龕上皮巨燎室不甚寬大以此僅丹尼斯神廟之小者而炳火之光已不能照及四壁破決沉暗即覘畫壁神祗亦朦朧不甚可辨惟返照龕後阿施利大神之像明晰如畫神端坐以希奄黑石爲質周身裹纏屍之帛戴上界金冠持聖節端作鉤狀與懲惡之鞭膝上置白物狀至嚇人即哈太色加裸體之屍今夕死於皇后之手者屍首倚神胸次長發分披兩肩拱手當心以繩系之其人雖死而目光炯然仍函生氣直視庭戶丹尼斯習俗凡貴人死必置此一夜予見之覺心際沉沉然微語後日汝試視之一小時前彼尚蕩婦耳今賴汝力乃倏被以尊嚴超於人間之榮顯汝竟敢召既縱之魂返諸軀殼寧乎汝第一篇當自思即竭汝全力蓋不易致且即使有應亦虞恐怖之言吾儕將不勝受也後日不然吾何懼吾曾受學知以何名召倜翱翔於無妄重庭之闊復以何術返之吾何懼特汝心滋悸者其離余使余自作余日否吾亦受學理當無去惟吾意目前之事殊瀆聖耳美理曼不答舉其手向天色嗒焉如死者之面余乃引杖作圈繞兩人所立地圍及龕像與膝際之屍余立其中作聖咒數四以闢除是時當集之不祥美理曼遂出藥末少許撒龕火中凡三次每撒輒有火焰一團隨之而起隨起隨滅術中此着尤要以死者必藉火始現而死者之三靈即如乘其一以成形也當火光融於空中飛越像頂時美理曼高呼哈太色加者三乃日吾今以大厲之名召汝哈太色加吾召汝於重庭之閾吾召汝於輪迴之門吾召汝於死亡之戶吾以爾我死生之鎖命汝來自汝所應吾所問言既寂無應未幾而阿施利神莞爾似笑膝上之屍張目厲視空際余耳語曰兇事之成易不如是汝曾受學於恐怖之世界如汝能之則使厥詞出諸汝口不爾當返美理曼日否吾必誦厥詞乃起至神像之側以衣蔽其首兩手堅握哈太色加之足余見狀即踞地匿面不敢視以不蔽面且聞厥詞者人且立死時美理曼乃誦恐怖之詞氣息甚微幾不能動一飛羽其詞神閾筆弗能述惟力則無所不達能後亞門諦死者之聰誦時聲不可聞而返響所生如電霆下擊乘雨腳風翼倏忽掠殿而至屋山爲搖古寺之基亦震蕩如乘秋風之樹紅星佚史葉隨有巨聲嚷曰其去幕汝曹生人其視汝敢召之懼景余去覆首之衣立而平視不覺大怖見環吾杖跡立者皆羣死人如大野之沙不可計極以怪目睇吾二人是時龕火希微欲絕而室仍微明以羣鬼與哈太色加之目相映故爲生白鬼面倏忽轉變無一息之停其空中面目經吾曹所視即復化沒轉瞬復生百變其態無一同者時羣鬼山積自屋脊至地層層而列如金字塔之坡景色慘厲余曾受學知當死亡集余圈外時亦惟死可以制懼因默誦死人主者阿施利尊天之名以求救護方余念此不可思議名時千萬鬼面即俯伏似拜又如相語面目變化愈益神速余振其氣力日美理曼勿懼惟善自戒備美理曼曰否吾所懼者惟覺性之幕已穿吾以一時間歷視衆鬼彼永永近吾道路而其眼光之窺吾祕慮者亦永永無間吾故無懼言次行近圈緣呼日問汝曹薩呼死者之精靈無恙吾於是中亦會當佔其一席者也美理曼進圈外之鬼乃低然而退相距一步時衆鬼中忽出二腕黝黑而巨直攫美理曼手指攫拿離其胸者不逾一粟美理曼稍卻而笑曰仇鬼勿爾汝力未逮胡能破決此圈顧今當言正事矣哈太色加聽之吾今再憑爾我生死之鎖召汝汝其必至嗟汝昔爲蕩婦而今茲大於皇后之汝於是阿施利膝上之屍忽別分一身立於吾前不異蛇之出蛻狀與哈太色加無辨舉止風貌支體皆同惟軀殼仍挺臥神膝之上以立吾前者僅其佳也時佳以哈太色加之聲言日第一篇汝今召我何爲以汝手而隕吾軀吾今已非汝侶胡爲見擾美理曼日吾需此耳汝其爲言將來之事雖衆前毋愜吾詔汝矣趣言修曰否美理曼我弗能也吾僅爲佳墳墓中之居者耳爲汝所殺哈太色加之屍神當護視其死以逮復活安知將來汝其自問知者後曰汝且旁立勿去法如命後復呼哈太色加即聞有拍翅聲見阿施利像上立一大鳥而人面即哈太色加之貌此名爲悖悖言曰汝今召我何爲以汝手而隕吾軀吾今已非汝侶汝胡爲自下界中曳我來美理曼曰吾需此耳汝其爲言將來之事吾詔汝矣趣言悖曰否美理曼我弗能也吾僅爲哈太色加之悖當飛行自死至生自生人死以迄復覺吾安知將來汝其自問知者後日汝且止悖亦止美理曼復呼哈太色加應召膝上死者之瞼大啓墳墓中居者暨羽翼之使者目亦益張旋聞風聲怒號有火焰之舌至自暗中飛集哈太色加額上殿中無數死鬼齊注目視之哈太色加乃言脣絕不動而有聲朗然曰美理曼汝今召我何爲以汝手而隕吾軀吾今已非汝侶胡爲見擾招我自無妄重庭之闊而返諸下界美理曼曰汝偏吾以是故見召吾倦現世欲知未來之情狀而彼睡者之枳舌告我無語彼冷者之口亦喑吾今憑神語以能啓死人之口者強汝汝其告余惟汝洞達萬象試示我以何者爲余生之負荷倜曰愛爲汝生之負荷而死又汝愛之負荷視哉有人北來爲汝所愛當愛之自生度生迄於萬事皆畢而止汝試自憶臥佛羅榻上所得之奇夢記取其隱言美理曼汝名已盛傳紅星佚史於人間世亦已聞諸亞門諦矣汝運非惡汝當得彼於血污悲哀之中吾言如是其任余去美理曼日汝言甚善顧汝勿行吾今再憑生死之鎖以神語詔汝其爲言在此世間余生能得彼人爲吾所當愛者耶倜曰美理曼汝當於罪惡狡狹憂悲之中得彼又將於羞恥嫉妒苦痛之中失之以汝雖強且美然終爲尤強且美者所得汝將以身滅爲彼人之酬而心亡爲汝運之獲顧此時者彼女究當避汝而彼之足跡則常趁汝而行亦復趁彼以彼固汝屬二人之有也逮及一日汝亦必償彼女以術償術以惡償惡余言如此任吾行矣美理曼日否倜汝毋即行試示我以余仇之面並及余愛偏日汝敢三詢我汝良勇哉顧吾亦當三答此別而後吾將遇汝於吾所從來之地重庭之闊前矣今試觀汝所殺哈太色加之面余輩仰視見面果漸變其傍之佳與展翼立阿施利頂之悖兩形亦變爲美婦人至於不可言傳如女郎之春睡又視之則哈太色加頭上忽垂一影如視其睡狀面爲瞼甲所蔽不可見惟見冠金制雙角之兜黎而兜上赫然着一青銅之破矛頭也其人撮北人亞圭溜之甲發垂雙肩美如水仙花萼時倜以哈太色加之聲言日其認汝仇並識爾愛珍重別矣言已聲寂諸光悉褪火焰之舌瞥然上衝而去萬億鬼目各駭然相顧互語不已美理曼癡立良久不語既而寤急麾之曰汝悖汝佳去矣去矣人面巨鳥聞言展翅自去女形之佳則行近屍次倏與複合地上鬼衆悉瞪目疾視漸化而滅美理曼與余乃復幕面誦神語此時語甚高而返響起於脣際乃呦呦如耳第一篇語未幾殿復動搖如遇風雨余儕去幕則龕火復明在空虛沉寂中惟哈太色加之屍仍臥阿施利膝上陰森逼人美理曼力握余臂頹然語曰今事已了我甚懼現在之所經與夫將來所當屆賴耶汝巴美斯子其導余返余弗能矣吾遂引之歸宮而心甚不寧如負重荷孺子審此此皇后所以驚心於北來攝甲之人於雙角金胄間着已折矛頭者也紅星佚史第二篇第一章亞普拉之男巫遊子喝普利圖聽將作大匠雅萌上座巴美斯子長老賴耶陳述已乃日是殆均有神意也言已復默少選舉目視老人曰賴耶汝所言事乃極奇妙吾浪遊海上又流寓異地至久得飽覽各國人情且聞神人之語怪夢靈跡雜沓而遇又曾身下冥界殆即此間所謂亞門諦者一觀死人部落顧未聞異事如是賴耶汝寧不憶吾初至面汝後時即覺盼我甚異似曾相識今如汝言則後蓋嘗遇我於夢境與幻象中耳然試告我後幻中所見垂玄色捲髮被亞圭溜金鎧冠金兜裝而上着一破矛頭者究何人耶賴耶曰面吾坐者即是抑不知吾目所見或神人也阿迭修斯笑曰吾非神人惟曩日皁弓鳴嗷利鐮飛揚時息敦人亦曾以神見況賴耶汝績學之士盍爲我釋其隱時老僧低眉視地旋復仰矚默禱智慧之神妥司禱已乃日人也汝自海上爲皇后美理曼齎愛之末運而來而己則自齎其死運吾所知止此他則弗能吾今籲汝汝北方金甲之遊子汝面函美誠爲人中最偉大甜蜜之人而汝舌亦巧速返速返其返汝從來之海與舊遊之鄉阿迭修斯日不然第二篇人之避其滅亡曷不如是吾將死且必死矣顧須知我今此之來實非覓美理曼之愛僧曰良然第汝或當遇之以天下往往求愛者多失弗求反得也阿迭修斯曰吾來爲覓他愛吾將以終老爲度僧曰若然吾將禱天帝助汝得汝所歡則格恩或弗淪於苦境顧在埃及實無美逾吾後者汝當速求諸遠耳今余將去給事聖雅萌之廟以余爲是中上座惟佛羅命余須先偕汝入宮赴宴今行矣賴耶引阿迭修斯出私邸至闢多廟旁佛羅宮衙自側門人先至一室爲佛羅賜阿迭修斯者室中遍畫獸首神像璀璨奪目又有象椅數座臥椅亦用檀楠鏤銀爲飾與渡金臥榻一未幾阿迭修斯入浴有黑瞳少女爲之盥洗又灌以香油冠以荷花之冠浴頃侍者勸客勿復攜金甲與此巨弓矢簸可並旁置顧阿迭修斯不應以方皮弓時弓又微鳴兆戰遂甲而出賴耶引之至一堂中即別去約酒闌時復來阿迭修斯獨俟少選驟聞角鳴鼓聲累累不絕廣幔忽揭美理曼與佛羅猛納達已出皆以荷花薔薇爲冠後隨朝人宮婢數輩後嚴妝曳御服雪色之臂外幕繡錦肩上披紫袍頸御金環兩腕束金跳脫鏤制甚良其容莊嚴華美額際皎然而白目光幽豔而視甚傲似有夢意宿於睫影之下者後爲佛羅軀幹殊偉而重額塊然狀亦鬱郁以彼日虞禍至故憂怖日長美理曼入室迅視旋言曰遊子善哉汝戰裝而來足榮吾宴阿迭修斯日吾方皮弓陡作戰響故雖赴後宴不敢解甲後曰嚼普利圖汝弓乃爾先知耶吾昔在樂人彈詞中曾聞是說彼蓋挾紅星佚史列籟自北海來唱阿迭修斯巨弓之曲佛羅曰且勿論樂人惟汝今以甲至者亦佳汝弓一歌吾心爲動懼戰且近也後日縱戰且近遊子且從我行耳阿迭修斯遂尾帝後行久之抵一華堂多刻古代戰鬥宴會之像壁畫之上圖剌美綏斯緬猛獨驅契多萬衆故事及村人獵禽於叢薄中偕一大貓爲田犬阿迭修斯自島居時與海若宴後久不見如是景矣堂之後半隆起如拈狀上坐佛羅其側爲後阿迭修斯則傍後而坐摞巴黎斯遺甲皁弓穹然倚象椅立盛宴遂始人人皆飲啖自得後亦不言惟時時於重瞼之下以倦眼睨視生客轟飲方樂忽室端之門大啓宿衛皆怖退縮而蹶見二人立閾外面色黃褐而枯槁又羸瘠似久於野遊而病者鼻曲如鷹喙目睛黃色如獅腰纏獸皮綴革紐爲扣舉其袒腕搖杉木之卜竿狀甚兇猛二人均已老髦其一白髮一髡如埃及之僧方舉杖時衛士皆戰慄如被撻之犬坐客均匿面不敢正視不動者獨後與阿迭修斯耳佛羅亦震恐第怒吼曰嗟夫阿施利亞普拉日者竟復至此孰縱之入戶者死亡待汝矣於是髡者作大聲呼佛羅三乃曰佛羅今聽耶和華言汝能任吾族自去乎佛羅日余弗任其去髡者又呼佛羅三日佛羅今聽耶和華言汝弗任之去者舉汝格恩王孫隸皁之嬰娩與夫驢畜牛牲之獸子將均爲耶和華所捂汝今能任吾族自去乎佛羅未答席間之客鹹大呼曰佛羅可任其去以亞普拉故致大禍降于格恩今可任其去佛羅心漸搖方欲縱之美理曼遽遮其言曰汝勿任奴輩去降殃國中者非自第二篇諸奴亦非奴輩之神此寄居丹尼斯城之哈梭妄神爲咎耳汝素雖巽懦第今可勿懼但逐哈梭而留奴勿縱吾有數城宜築是諸奴者當承斯役佛羅遂叱曰忤奴吾詔汝以明日始爾民當任重荷倍於曩日而彼輩之背亦將承笞痕涅之至赤吾弗任其去二人聞言大嗷舉杖上指倏然而逝無敢以手犯之者惟坐而囁嚅喃喃不已阿迭修斯頗怪佛羅胡以不使宿衛到此妄人致敗佳會美理曼見其目光耿然知有所疑隨語之曰嘎普利圖汝當知吾國近有巨殃蚤蠅蛙鼠爲害晝晦沉沉而清水一旦變爲血色凡是諸障佛羅意均出自幻士妖僧爲奴輩長此奴蓋在吾國任浚築城隍之役者惟余深悉其蘊知是爲愛之神女哈梭所降罰以彼妄婦人自炫於丹尼斯市遂見崇拜致奪哈梭之座阿迭修斯曰彼哈梭既以下民易祀而降怒顧胡以尚容妄人寄居此城弗去後曰否彼乃受容許耶是事當問佛羅吾意殆以美逾常人而然見者大都云爾惟余則不之見僅彼男子自往跪拜或遙遙奔赴之耳須知以一國之後乃謁客民於幾下其事良爲希有即使彼誠婦人非下界之魅而其來何從亦不可知殆與汝嚼普利圖等也惟汝尚欲少詳者宜進詢佛羅如妄神所在守者誰氏以至閾次拒鬥之狀當無弗知阿迭修斯乃轉向佛羅曰佛羅能使余聞其細乎佛羅昂首狀極疑窘未幾日遊子吾將語汝以汝老於遊多歷異地且面明神無數與聞此事或能爲助當吾父聖剌美綏斯緬猛御極之時一日哈梭聖廟守者自夢中醒鬥見廟奧立一婦人衣亞圭懈之衣蓋爲美之自相紅星佚史顧彼等視之乃不能言其何似一人見之黝然在他人目中則豔人各一相無有同時女視衆微笑曼聲而歌愛念入於人心各各擬爲自意惟一之心上人也惟欲就擁之者輒相距不可卒近若或沮之逮二次強進即僕地死久之衆皆自製其心不復生念惟崇爲地上之哈梭供以酒食媵以頌禱如是者三年年終聖廟守者偶覘哈梭則已杳矣百物不存但有記念印於人心而人有論者謂此記念雖較之宇宙萬匯蓋尤貴而可寶也又二十年吾嗣父位登極爲雙冠之王一日忽有使者奔呼於道曰哈梭返格恩矣哈梭返格恩矣而人之無能近其美者如故也余聞信便往視狀見廟外人已大集哈梭方立塔檐任人瞻仰容色變換有如曙光又唱豔歌聲聲入聽各人聞之恍如所歡之聲或生而離或死而別者方哈梭似變化其顏色時人人胸中鹹似有一巨冢起伏如是者數月曼歌不已每月之一日許人進鬥勝哈梭而有之顧及門輒退設再前者即有劍聲作於空際僕地死而無夷傷此蓋誠也吾亦曾前進終受冥拒而退顧衆中亦惟吾聆其妙音睹其華色而不復進然吾亦以是得弗死美理曼曰在衆生中亦惟汝一人自愛其生乃逾世界欲也汝亦嘗爲此妖巫所蠱顧汝命乃重於彼美遂弗復前擁之矣嚼普利圖汝今當知是地憂患之由正以國人愛戀彼巫至發爲狂喫彼以異面接人幻歌蠱衆當立塔檐時汝行見下民昏妄爲狂氣所中輒披髮泣禱衝決廟庭至於戶外爲護神第二篇所沮逮再接再厲即被冥劍而死余今語汝以是妖故是地禍哉凡百禍害悉由彼故降于格恩決非吾諸奴狂現能作之祟使有一人能決其禁衛人與之面而殺之災憐自息將轉爲格恩日食之粟矣或者汝遊子即其人乎言次注視甚奇徐曰第此僅爲吾之諮榷設汝往與鬥恐亦被蠱吾儕會且失此巨人阿迭修斯應日後言當顧用吾力且益以神助者事或得濟然吾意設非神人則處以情辭愛吻已足柔之似較媵以青鋒爲尤當也後頰然薄慍顰蹙日汝在余前作爾許語殊不當使果能爾巫必無幸行且進之阿施利爲新婦耳阿迭修斯見美理曼似妒哈梭之美且嫉其柔情廣譽遂不復語紐星佚史第二章兇夜夜宴就闌而歷時甚緩以人人悉含懼意男女皆默有時而飲亦如添滴油於垂死之火雖生機復熾作以狂笑而終如柴荊着火偶爆經時即歇阿迭修斯飲絕少但靜坐以觀何者將至後則凝視其所愛之人爲大衆廣座中僅此一人足少爲歡者忽焉座後之門陡闢滿堂皆震客慄然疾顧疑有惡耗然進者非他蓋埃及筵間勸酒人也捧一死人之像刻木如莽密竟前呼日王飲酒且行樂耳人生幾何行且類彼飲酒且行樂耳遂舉像至佛羅猛納達前佛羅方頹坐不語鬥見挺然包裹之像疊兩手面貼金箔驚絕怒且笑對阿施利信識頂禮後厲聲叱曰吾儕今宵殊無需汝死亡已逼何待汝無言之說法死哉死亡逼矣言已倒臥御椅上金杯隨落自嚼其髯美理曼進以低聲作朗語曰汝亦人乎若然胡尚懼終局之至寧吾輩聞死亡之名始於今夕乎汝盍念彼猛加羅大帝念彼建築義爾金塔之先王惟彼公明溫直敬畏尊天天帝乃錫以死在六載之中爲之大齎彼豈嘗顰嘆戰僕如汝今日之狀至爲奴言所嚇者乎非也彼蓋智勝天人自夜第二篇造晝且二倍其年以酒宴情愛從事於叵耳希樹燈光之林諸賓其來吾曹且謀樂方縱爲時已迫亦姑壯其氣且飲酒耳佛羅日汝言良然且飲毋念彼賜人以死之神亦賜酒也因睜目怒視似索室中何物足爲排遣者突言曰遊子汝乃弗飲吾曾於配酒之時覘汝汝朔方漢子於意云何寧汝曹瘠地之揚光乃無喝力足以醞育葡萄耶汝狀殊寒似素飲水者汝胡以自寒其生至是今來前試以格恩紅酒祝我取巴虛之杯來言次又顧侍者曰取王者所飲巴虛之杯來膳人長乃去自御庫中齎大金尊至形作獅首可容酒十二量是爲古器以巴虛而神昔露丹奴贈妥思美斯物也佛羅呼曰湛以醇酒汝北方遊子乃見杯而失色乎吾今壽汝汝亦壽我阿迭修斯日否吾裳曾嘗依思摩盧之酒亦曾與一目食人之獰野居停主人共飲此時以聞王言而怒故督然失其智慧惟後聞答獨儆佛羅日今以巴虛之杯壽我阿迭修斯日王幸恕我酒之爲物能使智者愚強者羸吾意今夕者正須吾儕智力時也佛羅喑日懦夫與我盞吾爲汝飲壯遊子膽遂舉金尊立飲之飲已復坐身搖搖然垂首至於胸次阿迭修斯怒魁然呼曰與居停爭其事雖惡顧亦不可拒王之請今亦與我盞遂受金尊舉之甚高酹少許於地以酬其神而時已恚極頗失常度朗語曰吾舉此爲客神哈梭飲也言已飲盡置杯於幾此時美理曼方以怒目潛視而輕銳之聲亦陡作於座旁是爲巨弓之歌又有激弦之音如矢之前趣阿迭修斯聞此目光如炬知利矢健飛集人紅星佚史胸次時近矣佛羅遽醒聽之後亦聞其聲顧阿迭修斯又視其弓曰樂人之言不妄哉是弓非他蓋慎城人阿迭修斯物耳嘎普利圖聽之汝巨弓乃復浩唱顧其因安在阿迭修斯日此以羣鳥已萃戰橋鳴散行當飛翔空際而鬼魂亦將就於沉滅而然吾今告後其速集禁衛仇迫矣佛羅沉醉已爲恐怖消滅都盡即命侍側衛士往召其侶未幾已集堂中寂然無聲客亦不語景象悽絕如死殆猶雷雨前之空氣然座人心中皆悶絕獨阿迭修斯雖不審仇來何方而自默計其戰狀美理曼亦仍兀坐視堂中諸景時益入寂懼意亦益深忽聞有大聲掠堂而過如鼓巨翩宮衙宏礎至爲之搖衆愕顧似屋脊忽已四散仰見空中有恐怖之影一瞥遽逝羣星灼灼自影中外耀既而屋複合四筵愈靜衆相視以目面色轉白獨阿迭修斯尚弗爲搖少焉滿堂忽動客陸續起立旋復大呼顛僕而死或橫幾側或伏地上阿迭修斯立握其弓指數之則座上二十一人已俄頃盡矣余眾木然罔知所措以爲怖念所中幾不辨死者爲己抑鄰座之客惟美理曼以冷眼微睨似無所怯以彼不畏神人更不知怖生死也方數死人時復微聞有聲喃喃作於宮外既而漸厲如千萬人之足音門隨闢一婦人倉皇入僅蔽祀衣抱裸體嬰兒進嗥日佛羅洎汝後其視汝子視汝雛嬰傷哉佛羅傷哉吾後瘍者汝子也吾方撫之入睡乃忽殞吾懷抱中因置死兒几上與荷冠金盞紅酒之罌相次佛羅奮起大嗷自褫其衣美理曼亦起然不哭攫兒屍摟之目光炯然似懼且怒徐日第二篇今試視此惡婦妄哈梭降於吾儕之禍爲何若言出座客多躍起呼曰是決不由吾屬崇祀之聖哈梭惟彼黝黑亞普拉之妖神實降斯禍而所留遺孽後乃尚執不容去是諸障害殊不異汝與佛羅聖頂所發生言次宮外呼叱益獰惡發爲嗥聲宮牆皆震凡三數次是聲爲埃及素所未聞者雖阿迭修斯亦驚怖變色默自禱神乞提阿尼之女亞孚羅大諦爲助忽而門又大啓衛士湧入皆異地壯士顧今則面色已轉青白瞪目甚怪口張尊垂阿迭修斯聞衛士甲聲珊然力已來復以彼雖畏明神與其報復而凡夫之劍則非所懼是時弓唱數四即拈之曲巨膝試彎彈弦有聲呼曰佛羅醒仇至矣室中累累者衛士其盡在此耶其長答曰宮中生余之士已盡於是余者爲怒神所捂已挺然僵矣言未已有人狂奔來不顧生人亦不見死者蓋即雅萌上座賴耶其人也顧盼異常似含大懼猝呼日佛羅佛羅爾民之倒斃通衢者既以千計室中亦鹹滿死人闢多與雅萌寺僧亦多僕地而絕後聞報呼日老人汝言止此乎僧曰未也城中士卒目睹死瘍因怖而狂至殺其長吾今從雅萌僧衆中來者亦倖免耳以彼等執言謂諸禍之來悉胎於佛羅弗縱亞普拉使去今已烏合將弒佛羅行且及汝其衆不下數千且均操兵器佛羅聽已頹坐而呻後乃語阿迭修斯日嚷普利圖前者汝弓唱戰今戰果在宮門矣阿迭修斯日人雖無皆不可弗懼明神若突戰進攻與憤爭決鬥殊少所懼咦汝曹衛士其近而環予死期已屆出於神意勿頹然色如死灰胡懼人間劍刃爲者呼時狀紅星佚史極威猛抽其矢一一列案上衛士見之氣少壯因作兩行環王坐而立凡五十一人亦各理其弓出矢於族少選有男婦灌聲起於戶外座中生余王家華胄與諸賓客聞聲均起竄匿衛士之後隨有人攻門舍然而落衆擁入皆操兵刃圍立堂前中有兵士叛營而至者亦有爲死人灌油者今夜事本甚煩顧離而弗作雖受鬼譴而死亦弗闢易亦有鍛冶師長日親爐火面目黝黑有錄事伏案久曲其背穹然有染人手作紫色有漁師方自淵至又有織人健其身與寺門之癇者彼等皆貪戀生趣以佛羅弗任奴去致降災憐乃由怖入狂後隨婦人臂間鹹挽蕩兒捶毀宮中金碧撕裂壁上懸飾又以空杯擲戰慄座隅之命婦大嗥欲嘎索佛羅血競日佛羅安在爾示我以佛羅與後美理曼所在會當殺之吾屬嬰婉鹹死堆累如丘猶息訶聖水涅血時之魚矣死亡之由肇自妖現乃佛羅與後獨堅持其意必令亞普拉長在格恩是何爲者言次衆見佛羅猛納達已畢瑟匿兩重衛士之後惟美理曼不懼於灌謫中默然卓立爾時忽自衛士中出胸前仍擁死兒立衆前目光四射灼灼明於額上蛇冠之色叱曰汝曹退汝曹退致兇死者非余亦非佛羅以吾儕固亦分享其死禍因舉其兒曰此禍實由哈梭爲汝曹崇祀之妄神能易面變色轉弄爾心溺於狂戀以此巫故致汝曹陷於巨戾百凡禍本悉根於巫汝曹第往分析其廟支解其體則仇復而國安即自脫於禍患衆立而聽之喃喃自語者少頃如將躍之獅立而作勢未幾復前突呼曰進進磔之磔之又合第二篇噪曰吾屬愛哈梭而恨汝以汝實降禍於吾儕今汝弗得活萬衆悉喝且倡競以足墊及瓦石投衛士中有一人引弓注美理曼之胸而射矢疾前幾着美理曼見箭芒閃然急謀所制是法非常人所能行且亦將不免其死而後則急舉其兒如戰士之持盾衆矢悉貫其上屍肉爲披鉞幾及於後胸美理曼乃棄死兒於地阿迭修斯見狀頗駭以生平未見此象因大叫作亞佳亞戰聲一躍登其前幾躍時金甲鏘然而震登後四顧出矢着弦彎弓至於耳際此弓蓋無他人能滿彎如是者弓弛弦聲嗷如春燕利矢前掠空氣爲鳴及堂盡端旁然直中持弓射皇后者心貫堅甲箭羽穿人而過色作殷紅復前中敵後一人亦殞同僕於地衆大驚而弦又鳴矢繼至當者立死徹盾釘於胸衆暴怒益進堂中爲箭影所遮盡黑衛士見阿迭修斯射心爲之壯亦健鬥而衆不少卻惟見阿迭修斯甲光燦然矗立不動是時忽有黑煙發於堂中懸物爲牖風所吹左右而動金人手中之燈受擊悉墜桌上桶間悉滿插利矢時有一矛擲中巴虛之杯杯破顧此昏黑煙塵戰聲矢雨之中皁弓鳴弦仍續續不絕着人之際長散呼睇有聲而亂衆之矢則中甲悉墜僅如微筱之擊寺瓦或輕雪降於野麋角上耳衆進且詈顧旋落如雪或一躍復跌於案上阿迭修斯久射視矢且就盡因思事已大危以堂後戶外與婦人坐次又有衆持兵自側進攻然阿迭修斯已老於戰世殊無其敵手時衛士長已中矛死己即代之召余眾立坐前作大環處佛羅眷屬與諸女賓於中又拾死人遺劍一擲佛羅前令自衛軀命與王者之位而佛羅以殛子且中酒紅星佚史故睹此兇事神已外越但持劍而顫美理曼遂奪之仗而立以自衛蓋彼殊不欲如諸婦人踞地不起惟卓立阿迭修斯之後亦不顧飛矛流矢之來佛羅亦立以兩手抱其面時衆又進射且攀坐前壇拈欲上阿迭修斯蒙盾拔劍待之捂擊甚兇人無得免衆人目中如見三刃齊舉銀靶之劍深下此蓋昔日斐愛基人歐黎耶路之贈也衛士亦助之擊刺冀自存其命亂衆乃退如潮之下留死者而去未幾復前顧復被擊而退時衛士已夷傷過半力亦就盡阿迭修斯心漸怖然尚時作趣語以振起之美理曼亦勖以奮勇謂命當死者宜善死如男子無何戰浪益惡衝決兇猛勢甚險惡矛矢之鐵籬垂決阿迭修斯乃以一身孤立於美理曼與劍刃之間是劍即枯渴欲飲後血並及佛羅者其勇猛之狀殊爲格恩所未有方危時堂外猝作大聲銳利出於戰囂劍響與大衆呻吟之上聲呼佛羅者三曰佛羅汝今能任吾族自去乎衆聞言皆止衛士亦下其盾惡戰已了惟相癡視見堂端有亞普拉二古僧各持杉杖自死者與臥人之間來衆大呼曰此妖巫此亞普拉妖巫也相率愜然而動無意於戰僧行漸近如不經意惟前行踐地下血酒與殘幾斷臂而過直至佛羅前又呼佛羅者三曰佛羅死者汝格恩之乳子皆斃於耶和華之手矣汝今能任吾族自去乎佛羅舉首亦呼曰汝去及汝所有悉去汝曹速行使格恩弗再見汝面衆民聞言生意復返城內衆生與死於刃劍死於疫疙諸死者一時入寂時既入寂又復入寐遂復入忘忘者誠天帝賜人最勝之物也第二篇第三章青銅浴室惡夜既逝朝陽復出賴耶齎佛羅之命與曙光俱來抵阿迭修斯室不遇宦者言朝起便行就息敦船長古離即今後玉工也古離與王家諸奴同居宮中賴耶遂亦就之逮至聞錘聲似擊金石阿迭修斯正在小庭立宮牆日影之下已不攜甲袒其臂着格恩工人小衣俯視冶爐爐中然火青煙嫋嫋化於晨光而沒手持小錘側置鐵砧上有金甲肩葉一片余甲則堆置爐旁息敦人古離旁立執雕鏤之器賴耶呼阿迭修斯僞名曰老夫問訊嘎普利圖朝來無恙顧汝置砧爐何爲耶阿迭修斯笑曰吾方自補其甲夜來堂前之戰吾器之傷非止一處因指其盾則上有深痕橫切白牛之像白牛者巴黎斯盾識也阿迭修斯又目古離曰息敦人速熾之古離蹲地鼓二皮脾扇火至於白熱阿迭修斯取甲疊其破處擊以錘接處旋固而光致時輒與賴耶閒談賴耶倚杉杖立杖甚長頂飾青石作頻婆果形曰汝從亞列白來吾意必爲王子今乃爲此良奇吾國尊者從未自用其力阿迭修斯曰國不同則事自異如吾國無妻妹之俗如爾王家然吾猶記昔日浪遊過紅星佚史風帝之島亦曾見如是之新婦也言時忽憶在亞利亞島時王者雅魯斯曾授一囊中貯噫氣因復言曰吾手無弗能作春則耕於綠野或驅牛羣或在埴壤以犁治畦或造舟築室亦能作金工生活冶金鐵青銅之屬皆能兼之賴耶日或事戰鬥余目擊其實矣遊子聽之今佛羅猛納達與後美理曼有旨命汝言次出貝葉一卷以金線束之舉之至額仰首似禱阿迭修斯方錘擊胄上矛頭問曰是困然之捲雲以遺我者何耶賴耶乃去束展卷致其掌中阿迭修斯驚日噫是中爲何此蓋圖繪乃極纖巧紅色之蜥蜴坐立人物之小像有斧有蛇有鳥有介遂以書返賴耶曰長老此標識究何爲者僧曰是佛羅命中書長所作用詔汝者詔進汝爲巴虛禁軍之長統王家宿衛以昨宵舊長已殞故佛羅以高爵相屬設汝肯臣之者且許汝第宅並有食採南方一城供汝酒漿北方一城供汝米粟阿迭修斯赧然曰吾雖幾鬻爲奴顧弗能臣事他人佛羅厚我殊爲非分老人殷勤詢日汝將去格恩耶阿迭修斯曰吾願索吾所求之人無論何屆或在此處或須他行僧曰則吾將何以報王阿迭修斯日時光能生智慧設汝能爲導者余將一遊城市吾前經多城宏大皆不逮此吾儕行時當籌所對時方修其胄以繕甲已竟乃拔胄上青銅矛頭衡之以指又試其鋒日是一良刃若弗經錘擊者更佳遂顧古離日息敦人此事當了矣汝物之屬我者二一汝命一矛頭也前者已歸汝命矛頭則借爲我用今盍亦取之返遂擲矛頭付玉工息敦人答曰貴人第二篇余謝汝惠即拾插腰施間而牙際作微聲曰仇者之賜禍之遺也阿迭修斯披甲復冠兜鰲語賴耶曰老友今可出示以汝國城景矣賴耶見息敦人微笑兇狡有戰狀如海中沙曇那然顧亦不言惟召衛士一人來己則偕客出宮門而去塗中情狀入阿迭修斯目中至爲奇異凡自朱門巨戶以迄蓬草之家無不有婦人哀泣如唱輓歌而陋巷之中乃有矮屋無數門楣上悉畫血痕三條爲標識伺屋中聲息甚歡如方宴樂是間殆有兩族一笑一哭也出入塗血屋中者甚衆婦人多徒手去及歸輒滿持金寶銀環及杯盞紫錦之屬其人色皆黝黑目灼灼甚利狀如肉攫往來道上歡呼甚囂雜格恩男女悲鳴聲中無敢以一手見加亦無有訶之者衆中突出一人顧然攫賴耶杖冷笑曰老丈盍假我杖假汝寶杖便我旅行無他吾暫借耳他日耶枯勃自野重來會當還汝阿迭修斯返顧其人見之卻退微哂自去日昨宵筵間吾曾見汝並聞汝巨弓之鳴汝非格恩土著也惟彼輩誠溫柔長者耶枯勃得見爲惠多矣阿迭修斯轉詢賴耶日老人今汝曹怪境究何所遭吾平生見聞中此殆最奇者矣胡以無敢舉手敵賊以自衛其貨僧大呻曰格恩毒兇亞普拉恨種於遮入荒野之前劫掠格恩居者言頃忽見一貴婦人號泣而來以其夫已死而其子其弟亦鹹殘於疫彼系出王家嚴妝金玉頸着金鎖子方趣闢多祠禮拜有奴執扇隨侍二亞普拉婦人見之趨呼曰假我金飾乃競前默卸其金制頸飾與跳脫鎖子等堆其紅星佚史足次二人分取已各嘲笑之呼曰汝王家貴女顧今也汝良人與子弟安在今也汝始償吾曹工值與吾曹手制無稿之磚並日出時所集之枯蘆墜葉今汝竟以此償奴長手中之笞策顧今也汝夫汝子與汝弟者究安在嘲已自去惟余婦人哭於道周阿迭修斯睹狀大詫欲奪之返諸故主第賴耶力勸謂懼禍且及二人遂自囂亂中徑過塗次但見掠奪死亡與恐怖三事母哭其嬰新婦哭其夫者在在皆是又有亞普拉人兇猛如海鷗各奪小兒玩具與暫厝戶外將葬莽密所佩之神符途中又見一擔水夫哭其死驢此驢蓋其人倚爲生活者也久之衆囂漸遠至闢多祠側一廟前廟中塔檐正向城中市屋而內庭則倚丹尼斯城壁惟面水者是廟雖非極大顧以狀言亦已宏美用希奄黑石爲之石面又悉刻哈梭聖像人身牛首或作美婦人狀手持杖上刻蓮蕊與一生命之符頸環衆神之圍領賴耶日喝普利圖是間爲客神哈梭所居即汝昨夜爲之飲者汝在後前作此殊不曉事以後執言降災者即此哈梭顧彼實未有管余知格恩之禍皆造自亞普拉人與受吾儕教育而叛道之僧侶阿迭修斯曰特未知今日哈梭將自現其身否僧曰此當問諸廟中人今且從我行耳二人遂自夾道中行兩旁皆列天吳之像已而進女神園中達第一重塔外有僧監門賴耶視以符門大啓二人偕入至庭次及第二塔前而止賴耶因指示阿迭修斯謂塔檐何處爲哈梭所立立而歌至使聽者心皆融化如蠟言已叩關三數遂入客堂衆僧鹹集以灰自撒其頂哭悼寺中死者見賴耶雅萌上座與阿迭修斯第二篇掇金甲而人哭皆止有古僧一人前而致辭與賴耶問訊並詢何作賴耶攜阿迭修斯見僧衆爲言昨夜拯王之事且日第哈梭登塔而唱期何時耶以遊子欲一瞻顏色且聆歌聲也寺僧俯首阿迭修斯之前莊語曰今後三日之午哈梭當顯法身於塔頂第汝壯士自海來者幸聽余言如汝洵非神者無能目擊其美即見之命運會如前人以愛哈梭乃卒爲哈梭而死阿迭修斯笑日余非神人顧或敢一瞻其美如吾心詔余謂當更前者亦敢進面冥守之神僧曰若然汝生與汝浪遊之末日屆矣今從吾行當示汝以狀此即欲勝獲哈梭者也遂伸手握阿迭修斯引之過一巷蓋自牆中削成者既而抵一鬥室森黑而深惟阿迭修斯之甲閃然有光如夜中燈火室倚城垣而建牆根屋脊間絕無光耀中列浴器制用青銅浴盤中臥黝黑之埃及人臥處有微光見數人作戚容以油灌臥者肢體狀如阿迭修斯家居少女以香油見傅時也賴耶與阿迭修斯前灌油者皆赧然引避狀類羣狗攫食見行人而卻此中景象甚異阿迭修斯進視浴者與被浴之人心頓沉以臥青銅器中者陳死人而流注身上者亦非凡水覺有味甚劣似蘇打也寺僧曰是處臥人皆當日欲前趣哈梭者進至神座之次其處爲哈梭所坐握金梭且織且歌此臥者十人一一欲進擁之顧一一皆復捂死今將處以厚葬故方爲之飾俾入瑩穴阿迭修斯曰誠哉往者吾臨血色大海時乃離舟後光明之域而自向幽暗其處沉黑遠隔燈臺之光吾於此怪境所見甚奇殊遠越昔日浪遊所經之城與所泛之海紅星佚史也寺僧曰今已告汝使汝隨彼輩之行而志彼輩之欲則不遠當同在此室沐是中之水矣他事多妄此獨甚誠凡求愛者無不自趣死亡而其來又至速阿迭修斯重視死者不覺卻至金甲爲動彼在戰中海上初不懼死人之面顧此次事甚新怪殊不欲久觀思復就日光空氣中少蘇其息遂自室疾出寺僧視之微笑逮出穴心乃復壯又遍問哈梭之事謂其居何所殺拜者又何狀寺僧曰今當示汝遂引之過客堂出隘巷至一小庭庭中立哈梭聖座爲一大室以石膏爲之光自屋脊下射鐵扉嚴閉前懸達亞織錦之幔座頂有梯直達廟顛以至塔檐僧曰遊子此石膏座即哈梭之居自此梯上經屋脊而達塔頂每日余等置飲食幔中引之至奧惟其中何狀余輩亦弗深知以素未涉足且亦無與哈梭面者哈梭每登塔而唱唱已歸座是時外庭之戶大開人悉狂擁而入一一奔向垂幔之前第未及幔輒退逮復前者隨有兵聲一擊即無言而死殆惟哈梭之歌尚留胸次耳阿迭修斯日顧此操兵之士誰氏僧曰是弗能知生人安知此者今來前可傍神座之戶而聽當聞哈梭歌聲第行毋懼惟勿近護守之限阿迭修斯前而心頗猶豫寺僧行幾抵幕賴耶則拱立甚遙二人至幕外立而聽之神座中忽來歌聲聲甚美而利且放撩阿迭修斯心神思忽湧陡憶長別之故鄉伊色加與壯時樂事洎伊利阿神造之風城彼殊不能自言胡以忽念此種種而歌聲又何以撩人至是寺僧曰聽之此哈梭方歌方織凡夫死亡之網也語已歌亦遂止阿迭修斯心默自諮將即奮進冀博第二篇佳運抑暫忍須臾既而定意少耐待目擊他人進攻者何狀再進未晚遂退狀若甚詫別寺僧偕賴耶俱出過丹尼斯之市見亞普拉人掠奪市民如故已而至宮中歸其居室自念當以何術面廟中奇婦人又免青銅之浴沉思至久天已入夕有召者來命登堂與佛羅同飯阿迭修斯聞召即行遇佛羅與美理曼後於外室隨之至堂次是堂即前夜拒暴徒之地今已舁去屍體惟白石上鋪氈尚留血星濯弗能去而壁上及屋脊之最高處亦有飛箭數枝集其上使無此數者幾不復知一日之前乃有大戰而夷傷復至巨也座中佛羅至沉鬱不歡侍宴諸人亦以室有死亡重以重憂巨辱降于格恩備極悲苦獨後美理曼者初不以雛兒之死少有涕淚蓋彼怒而非憂深腐心於佛羅乃縱奴羣使逝愁宴未已四座無歡忽聞似有大隊步聲與牛聲牟牟然又有凱歌雜作聲至宏壯如有十千合唱者蓋亞普拉之歌也歌曰神燈故故照吾前路兮格恩沉沉兇朕來赴兮地有古皇而主是攜掠民亦有神而投厥面以展彼意昔斯有犢主是勰而彼試截羅亞之日車而斷其馭索主呼耶枯勃吾民爰起彼膝其弛嗚嗚而死其一主齎吾貨一掠而得之吾掠何得銀量金卮猗耶和華吾父吾友眷佑耶枯勃而煦育是久主叱彼神而神折厥首荒涼大庭爬蟲是走紅星佚史主障日面光曜爰滅古皇有鞭揉之斷折其二主持笞策罰其生民吾背何負憂患困侖惟及厥裔而瀕然是作其作如海潮而蕩彼憾之田郭彼有古皇主是榜掠民亦有神而投厥面以展咦咦神燈故故照吾前路兮格恩沉沉禍來赴兮其三其函意如是而聲又獷厲阿迭修斯起請去立於宮門之前恐諸奴且進掠王家帑藏佛羅點首阿迭修斯取弓出美理曼從之立宮門影中察其狀見隊前有多人秉炬沿大道行曜如白日男子羣行悉臂叉刃炬光照青銅芒上與掠自格恩兵士之金盔點點有光次來羣婦人撾大鼓而舞歌得勝之歌其後少間忽來八黑髯壯男子肩舁金色大柩四周皆雕繪有文美理曼微語曰此亞普拉古巫遺體也彼摧羣奴來此拯衆於飢饅之中忤奴汝行且槁餓於野仍呼號而求格恩之肉腿耳此時已爲怒所制因大叫語舁櫬者曰汝曹今後將無一人能復面此地爲昔日爾族妖巫引汝曹爲避難之區者汝曹當飢且渴復呼籲格恩明神顧神弗汝聞汝曹會且盡死白骨所列荒野且爲皓皓矣今行勿復返吾祝汝曹平安也言頃其容甚猛辭意益可畏怖亞普拉人聞之戰愫婦人行歌亦頓止阿迭修斯睨後詫日世寧婦人乃爾心硬設有人當其情愛戰爭之道者殆哉美理曼微笑自語曰奴輩將不復歌於吾門遊子來彼等遲我矣遂握阿迭修斯將之返堂中賓客鹹側耳逖聽至於夜闌逮亞普拉行盡其數殆如大漠之沙不可計第二篇極既而行漸遠足音已新美理曼乃顧佛羅曰猛納達汝良懦夫既懦夫且奴性也汝懼禍不知禍實來自汝崇拜之哈梭而汝乃縱奴使去能弗羞感寧吾輩先王遺徽如是今乃任奴輩蹂躅主國剝奪居人而是居人者又即哺育彼輩如母乳其晏庇覆使長之人後言時氣甚森苦佛羅曰然則吾應何作美理曼曰諸事悉了已無可爲遊子顧汝意云何耶阿迭修斯曰生客獻諮義似不適後日勿爾姑言之阿迭修斯曰此國明神吾殊弗深悉惟使是民爲神所眷者坐視可耳設不爾則佛羅可集兵卒襲其不意痛擊之此非甚難彼輩行攜婦稚且雜輜重必累墜不適於戰阿迭修斯蓋僅知戰者也後聞之大悅擊掌呼曰佛羅聽之聽此良策也時佛羅中酒且亞普拉人已去懼亦銳滅膽漸壯終而頓足起誓呼雅萌阿施利闢多與其父剌美綏斯名誓追擊之因立召宮中兵官之長至詔之又遣使者四出告大城節度令發兵後進爾時佛羅忽向阿迭修斯日今晨吾遣賴耶詔汝尚無返言汝今願爲戰將從吾行乎阿迭修斯惟不欲臣他人惟喜戰鬥心爲之動尚夷猶未答美理曼迅答曰福納達吾意汝出徵時宜令喝普利圖居丹尼斯爲衛士長以吾不能丁此兇時無所守衛彼誠壯士使允爲我守者則我意安睡眠都適矣阿迭修斯亦正欲往見哈梭好奇冒險是其素性因白佛羅言留長禁衛意無不可而佛羅亦遂允紅星佚史第四章椒房次日亭午佛羅率御軍自丹尼斯啓行取道野城向亞普拉去路惡草紅色海而進賴耶不在行數自御一車送之阿迭修斯同乘行一時許兵衆見亞佳亞人詫視甚怪以兵從荒島來故見聞極隘阿迭修斯初未以所詫告賴耶懼人笑其故國小陋今觀佛羅兵隊意良不滿乃問賴耶謂格恩全力盡在是耶僧答言此僅四一以上埃及傭兵尚不在此數阿迭修斯始知己所從來之地以較漫遊所經海陸諸民已蔚然大國矣未幾已臨歧路賴耶驅車近佛羅輦將別去佛羅復呼阿迭修斯登輦語之曰遊子汝爲余誓之汝名嘎普利圖其來何從親舍安在余雖不知顧汝當信誓吾行中必忠侍後美理曼勿造禍於吾家汝誠巨人亦美丰儀力絕衆人顧吾心不無疑慮以吾意汝狡恐或以汝故而禍及吾身阿迭修斯曰佛羅汝意爾者可闢余弗使衛後吾自審前此二夜未嘗有不利於王爾時暴徒以死禍之故直犯乘輿王與室家亦幾膏其刃佛羅久視似甚疑徐出其手阿迭修斯握之憑袖斯亞孚羅大諦亞始尼亞叵羅諸神立誓不負其託佛羅第二篇日遊子吾信汝矣須知汝能自守其誓者他日將有大齎爲格恩第二人無與倫比惟使不誠汝當兇死阿迭修斯日吾不薪賞亦弗畏死以吾自知僅此一着乃當死耳顧吾今當力守誓言弗貳遂對佛羅鞠躬復下返賴耶車中與兵衆爲別而兵皆呼曰遊子勿離我去以彼等視之恍如金甲神人舍之去也阿迭修斯亦不樂意蓋喜戰且亦惡亞普拉人而車遂行至日落時已返宮禁是夜阿迭修斯侍皇后飯飯已美理曼命隨入室內室爲後獨坐之處香煙散馥燃芬芳之燈而光不甚顯中置鏤金象牙臥椅四壁悉圖天神王者戰爭愛戀之故事後入室自倚錦椅命阿迭修斯旁坐相距甚近後袍幾拂其足阿迭修斯雖非惡婦女者而意殊不歡甚疑此玄睛之後徐舉首視之美乃不可以狀舍海倫外無復有生人能略仿佛者後先言曰吾儕受遊子大惠未報故吾殊樂聞汝生事跡其人乃即拯吾曹生命者汝今告我汝生何所父家安在與遊歷之異域轉戰之事跡及伊利阿城陷時狀且汝金甲胡自來耶如北方樂人所歌不妄則彼不幸之巴黎斯亦襲金甲正此狀也阿迭修斯甚恨樂人及其所歌乃曰樂人妄耳彼隨地拾集陳舊彈詞助其簧舌巴黎斯或曾攥此甲此他亦尚有人吾購自克烈忒行估初不問故主誰氏至伊利阿之戰誠在戎行顧吾年尚幼從克烈忒之伊特美紐得少許俘獲而已財帛子女歸王吾輩則受劍擊此戰狀也言時狀甚滷莽吐其不平作劍士常態美理曼且聽且潛窺之婉孌而笑曰嚼普利圖此事極奇顧汝之巨弓紅星佚史其弦能作燕子鳴者又何自來余聞樂人言則伊伽利亞之歐列圖亦曾有此阿迭修斯受詰環顧如人已入伏中處處但見敵人劍光照日而耀因徐日吾得此弓之事蓋極離奇吾前曾運鐵至西方一灣泊而登陸導者告余謂名伊色加余相其地諸無所有惟見死人似在巨疫流行之後者時偶在敗屋中見此弓臥地乃得而寶之蓋良弓也美理曼曰此較前事尤奇汝既偶然得巴黎斯之甲又偶然得歐列圖之弓此弓者余知爲阿迭修斯所用曾殺其仇於堂中嚼普利圖汝當知前夕會食汝立筵前大弓高鳴矢飛人死之際殊令余憶阿迭修斯誅仇時之歌也蓋阿迭修斯之名雖在格恩亦已盛揚久矣言次直注視不瞬阿迭修斯佯爲不知惟雲昔亦曾聞此說顧頗疑樂人妄言使所述信則一人安能敵百美理曼自榻徐徐半起其身發下垂蜿蜒如金蛇而彼起時亦如蛇狀注其倦眼曰異哉此誠更奇勒兌氏子伊色加之阿迭修斯乃不自知殺仇之事嘻異哉汝喝普利圖即阿迭修斯也阿迭修斯之頸時已入罟獲中矣彼亦自覺默計者久之乃漫應曰吾聞諸人云數年前阿迭修斯復作朔方之遊爾後似不再返吾亦嘗遇之戰場其軀幹蓋較我爲修美理曼曰吾又聞諸人云阿迭修斯有兩舌且狡如老狸遊子今試目我會當示汝即阿迭修斯否也遂前倚迫阿迭修斯發蓬蓬拂其額際雙目厲張阿迭修斯大窘然不能去又恥爲婦女之目光所屈僅能還視未少時即覺頭腦飄然而輕血管中血皆震顫時復停止時後又言聲極遠似有垣間之曰遊子第二篇今盍返視告余所見阿迭修斯如言見室之暗瞰陡起微光狀若東方初曙光中有物如大木馬馬後有黑石巨塔聳於雲表並城垣郭門與家屋之像木馬旁門忽啓一人探首出戴兜整健視視時天際一白色星蚩然下墜余光映及面際阿迭修斯視之則己面也以是乃憶昔事曾在伊利阿城中自木馬空腹外偵時有一星隕於圍城爲多羅末日之兆美理曼又自遠朗語曰再視之阿迭修斯即見暗中現一穴口在棕桐雙樹之下坐男女二人月色莽蒼而起光映瞑海高樹以及穴前女子容色甚美垂辮髮衣華飾但目似包淚而昏彼蓋神女加黎普娑爲亞德羅斯之女男子時偶仰眼顏色憔悴以思鄉而病則又阿迭修斯狀也因又憶當日在海中小島臨去之夜曾與加黎普娑坐此間話別美理曼之聲又曰今重視之阿迭修斯復向暗中見面前鬥現伊色加敗屋庭中有屍灰之阜焦骨赫然阜側臥一人手足拘攣地上狀極悲苦少須漸舉其首阿迭修斯識之則又己貌也此瞬息間室中陰影已過血管復動見美理曼仍坐其側向之嫣然笑曰遊子汝見不甚奇耶阿迭修斯日然事誠大怪後幸告我汝操何術能令吾目作如是觀耶美理曼日嚼普利圖余有道術遠勝格恩巫規吾能以此知他人過去之事而其人爲吾所愛言至此忽止既而曰余能使陳跡復活現諸目前今試語我所見何人寧非伊色加人阿迭修斯勒兌之子抑非汝面乎阿迭修斯自審無免終日所見者信其人亦爲余面吾今自承誠即伊色加之阿迭修斯非他人矣紅星佚史美理曼大愉笑曰吾術高深竟能制世中最狡詭之人阿迭修斯汝今應知美理曼之自能燭遠矣汝其誠言毋誑汝此來究將何求阿修迭斯心又自商憶及賴耶所談之夢是事後初不料其已知者又憶後在幻中曾見所歡與哈太色加之語不覺大懼以胄上矛頭之識後已深悉其人而彼又誓於佛羅不能受後之戀況亞孚羅大諦在伊色加所訓亦謂當專求意中人黃金海倫毋得旁涉今爲時至險正介於神誓與女禍之間阿迭修斯但深怖其誓懼主客之神袖斯且怒沉思久之乃直言曰吾誠以語後乃者負詛漂流北方逮今始歸伊色加而吾家已荒國人皆死妻子僅留死灰中夜乃夢女神降訓是神吾初不甚崇拜日伊兌利亞之亞孚羅大諦此國則名哈梭神命余行且爲彼役遂許以大齎謂此行當得一人相俟於此爲余不死之愛美理曼傾聽既久至此不復更聽以彼自揣己必爲亞孚羅大諦所許之人阿迭修斯方欲再言而美理曼已直前擁之如蛇之糾結作低語幾不可聞惟意中似有所謂曰阿迭修斯此信然乎寧彼愛神信遣汝行使求余來乎吾亦方翹企待子俟吾歡之來嘻日胡如是其重耶吾心淵然此數年中惟日冀彼人即而就我爲情之酸苦如何可言顧今終有究竟之見見吾夢魂中所見之人矣言次舉首親其吻是時其心目脣吻之中乃似無不有言者而言惟一字曰愛阿迭修斯耐之久久腦中諸念已爲危險與愛情澡雪都盡彼生平入於窘鄉莫過於此殆已就束縛非刃可斷已落網罟無術能脫矣在一端爲歡愛而他端爲破誓且亦將永永失第二篇其意中之人以前承神誡謂使沾戀他人將與海倫永絕顧欲拒皇后者他且弗論即自審亦無此力敢直雲非此來誠求之人也然在此時狡謀固未失其用遂告後曰後聽之吾輩殆僅據夢境耳汝夢爲吾歡醒時當記爲佛羅婦且佛羅者余之主人而余又有嚴誓在美理曼自阿迭修斯頸間斂手徐起歸其金榻狀極頹唐喉際微作回聲曰吾醒時誠憶己爲佛羅妻顧以吾言則非其實遊子佛羅無關於我所關者殆一名耳阿迭修斯日吾誓奈何且佛羅厚遇我前者吾已允力衛汝於惡今此事了矣美理曼曰雖然設佛羅弗復歸者如何阿迭修斯曰其時更論今吾有責須視衛士去矣言已即起自去美理曼自語曰此人甚奇彼以歡故不辭遠道而來今復以誓自築藩籬於二人之間何耶吾意須加以惠佛羅猛納達是爲吾夫飲食自樂許汝者止此今汝日短矣紅星佚史第五章戾祠昔北海箏人有言曰疾如飛鳥或如心也今晨遊子之心正復如是迅如夜鳥歸飛回憶椒房中聞見之事心緒潮湧猶母禽之抱其轂彼今乃介於美婦人與誓言之間而此誓者其破之也尤較常誓爲兇且非本願以美理曼雖美且智顧其戀情幻術已足怖人殊不亞拒而得其仇報設求至善之策殆惟遷延其事以待佛羅之歸雖事或兇終顧甚欲去丹尼斯尋彼世界之欲是間有河殊神怪因思當沂之而上此河傳說甚夥蓋發源神地爲聖善之伊淑丕亞人所居其人正直甲於世界每宴雖諸大明神亦多爲坐客阿迭修斯意自此上者可達善地如爲嘯德所允或能一見海倫然囉德實已允於前凡所經歷無不由其號召而此嘯德者乃已以遊子示美理曼於夢寐中矣阿迭修斯思久心少輕自念昔在晝晦中渡血海而來則此後自當涉血而去以達拂德指示之境遂掃其牢愁起而盥浴又傳油櫛發且被鎧以忽憶今日哈梭當唱於塔檐引民瞻仰亦思往覘冥守鬼神與人窿搏之狀遂禱亞孚羅大諦下助傾酒待之而禱竟無驗惟偶於金杯酒影中瞥見己貌覺第二篇己轉美了無耄態少壯且澤狀如若干年前乘皁舟返顧多羅風城劫余煙火時也以是知神力無垠無時不冥相守護特在異道之國不欲顯示法身耳思至此心益壯如童時百憂皆去死亡惡夢亦並弗知阿迭修斯乃自飲啖逮飽始已起取短劍懸腰際皁弓則置室中將出門賴耶已入曰嚼普利圖早行安往且胡以豐美遽爾年事乃返少耶阿迭修斯日無他但酣睡耳吾夜眠甚適浪遊憔悴已離我去故復如未臨血海時矣老僧笑曰使汝以此睡鄉祕訣市諸埃及婦人汝生當不憂匱乏僧言次雖信客言爲誠顧亦知由於神意阿迭修斯答曰吾將赴哈梭之廟今爲哈梭登塔作歌招衆之日汝當憶之賴耶盍偕行乎僧曰否否喝普利圖我弗往也吾已老耄顧此垂枯血管之中血尚匍匐而動如吾往視萬一亦中於狂將趨進赴吾死所矣在例凡人皆得進聽哈梭之歌惟須悉幕其目顧聽歌者必且自褫張目視之乃與衆同死嗟夫嚼普利圖且止願汝勿行吾愛汝亦弗審何由殊弗樂睹汝之死雖然設偶而言至此狀如自語復日爾遊子竟死者則吾所臣侍之人會且幸爾阿迭修斯日賴耶毋怖事已前定安有第二死法又自語曰曾執兵抗巖間怖物唏洛之人乃睹凡怖之色凡愛之相而返者世無是事賴耶自搓其手狀幾欲哭以彼心中見如是健者乃將自即於死似深可愍痛者而阿迭修斯竟出至市上賴耶尾之相距數武已而抵一道兩旁悉列天吳自傳城外壁直達哈梭之廟道中大衆蟻聚備紅星佚史各各種色各各年貌有王子乘輿舁以數人與閱閥子弟多乘車馬亦有農奴滿污泥滓跛者自持其拐蹩蹩然又有瞽人以大犬爲導而至復見男子前行數婦女隨之皆其母妻姊妹或盟婚之女郎哭泣於道且以軟語勸所愛衆臂挽抱欲曳之返途中有老嫗呼日嗟夫吾兒吾兒聽爾母訓勿面哈梭以汝見之會當立死而爲吾子者又僅一汝汝之二兄皆夭死矣吾老且煢寧汝亦欲舍我去乎汝勿爾狂易汝爲吾最愛之兒吾愛撫護育爲時滋永今速來歸吾禱汝速來歸也顧其子若弗聞者直前趨哈梭之門又一少婦美秀而文左抱雛嬰右則挽其夫錦袍之裾呼曰嗟夫吾夫吾夫寧吾弗汝愛弗和婉順汝汝乃竟欲瞻此哈梭兇厲之神光乎人言彼美蓋死美也又豈吾之愛汝乃弗及五年前死者洛依之女汝之故妻末黎沙乎視之盍視汝兒此汝兒生僅七日也吾雖在產慧中亦起而尾汝行此艱難之路縱以是死吾心亦甘此是汝兒容彼與汝諮議如必應爾者則寧死我汝其勿前汝所欲見不爲神女殆極惡之鬼伯脫自上界來索汝命者也嗟夫使汝信弗我愜寧汝別娶我當歡迎新婦之來惟汝萬勿自趨死路時其夫竟弗理第瞪目視塔頂方牽曳間少婦忽蹶於路使非阿迭修斯掣之起至於道周此少婦雛嬰必同斃車輪之下矣爾時景益悽怖滿路但聞婦人祝禱悲怨之聲而人鹹弗聞銳進不止賴耶曰汝今已見愛之爲力凡婦人至美恆足曳第二篇人入於滅亡阿迭修斯日然此景良奇汝屬哈梭手中沃血誠已不少賴耶日遊子汝亦將以己血薦之矣阿迭修斯日吾意不至是顧終當與面今且弗言時已達青銅門次衆聚俟其外數逾幾百少頃有老僧出自門隙外呼是僧蓋即當日引遊子觀青銅浴室者日有欲入庭面哈梭者令近顧爾衆須知有人能得哈梭者哈梭即從之惟使不能前者死即瘞此中不復見日光矣汝曹知之哈梭降格恩以來思進得之者共七百二十三人而今長臥窟室中者遺體亦共七百二十二具惟佛羅猛納達雖覿哈梭終得生還一人而已雖然是中窟室尚有余地足容君輩孰欲來面哈梭者進矣是語發門外婦人號哭之聲大作益力抱所愛者頸狀如狂厥顧亦有效者壯意漸盡遂低餡不敢入門相率歸去惟中有曾遠眺哈梭者輒捂婦人而脫竟趨祠門數約二十賴耶見狀牽阿迭修斯臂日汝其勿入乎曷背此死亡從我遺返吾薪汝速歸也阿迭修斯日否吾進矣賴耶撮路塵撒頂上大哭而去直至宮中後美理曼所僧衆啓青銅門側之戶衆一一入此輩皆自牆外瞭見哈梭者數故無復能止其欲方入門即有二僧前執其手以布幕兩目俾得聆歌聲而不至睹哈梭之面惟有弗願或無須幕者則止是日有二人弗幕一即揮妻顛路周者一瞽人也彼雖弗睹美色顧已聞歌而狂故亦集大衆既進獨阿迭修斯未行時衆忽驚顧鬥見一人突前狀似久旅困於風塵者黑髯黑目鼻下曲如鷲鳥之喙前呼曰止毋闔吾自歸荒之亞普拉中日夜紅星佚史兼行而來且別妻孥牲畜與所許領地冀一見哈梭之美毋闔爲寺僧曰進進格恩育此輩以長成乃劫掠其母地今除其一矣其人入僧將鍵戶而阿迭修斯前金甲觸閾珊然有聲寺僧識之曰將軍誠不惜其命來入此門耶阿迭修斯曰然進耳顧死當未必遂人銅戶旋闔二僧前爲幕目阿迭修斯殊弗耐卻之曰勿爾吾今日本欲一見來者僧曰去狂人其去而就死言已引衆至庭心可瞻塔頂寺僧亦自包其目臥地上少頃庭內外皆寂似待哈梭之出阿迭修斯乃度門隙外望見人人悉翹首視塔女子亦輟啼靜立逮回視庭中人乃各伏地昂頭而矚似目光能透帛而出者瞽者亦然脣翕闢如語然無聲息是時見塔趺有微影一圈以漸而澹日色漸中初余一線後並此亦失陽炎如火正當塔尖之上於此時中忽來一聲微弱而美甫發門內外皆作長嘆脣吻指爪亦拘攣搐搦阿迭修斯亦嘆顧不自知何以繼而歌聲漸邇音亦益高廟外高阜上之觀者漸睹作歌之人又大噪狀似狂易悉力捶青銅之門與四周石壁以拳額撞突又互登他人肩歷齒狂齧鐵栓號叫求入而婦人亦銳啼以臂挽曳令歸詛罵哈梭不已如是者又少選阿迭修斯仰視則塔上已立一女子方其出時衆又寂其人顧長被素衣胸前懸血色寶石作星狀煜煜有光石有紅質點滴下墜漁衣上顧不久旋滅衣白如故金髮飄動映日而輝素領盡袒舉一手加額似暫匿其美曜者是之爲狀誠不能名之日美但美之自相而已由衆人視之莫不在其心坎爲元始之第二篇愛或弗能得或得而失者四面又有神光環繞如殘日之剩影時所歌爲要盟之曲聲聲恰如人意阿迭修斯心亦翕然應之如箜篌爲妙手所擊也歌曰婉婉問歡兮問歡情之向誰相思相失兮惟夫君其有之載辭舊歡兮夢痕流其都盡載離長眠兮爲夫君而終醒惡夢襲斯匡牀兮深宵見茲大魅曼汝歡以新生兮兼幽情與古愛胡惡夢大魅爲兮惟聖且神相失相思兮忍余死以待君歌止聽者皆呻聲噌眩相應阿迭修斯視身旁臥人已悉裂其縛概之惟祠中老僧雖亦臥而呻似不爲動目幕如故塔上人仍舉其手歌又作詞日爾胡余慕且余須兮浮圖之下衆胡爲是于于兮爾會勝我且挫余兮命弗得長偷吾生之須臾兮愛爲吾修而死倏其前狙兮摟其新婦而揉碎是繁花之株株兮爾聆余詔詔淵如兮衆視所覺而美是攸居兮噫消瘦之胡自凡夫蠢其笑呼兮夜闌何守守空無兮美不常住先朝陽而槁枯兮伊人有歡愛其殂兮既闋景狀轉寂哈梭忽曲身向塔下狀幾墜徐舒其手紅星佚史向地似握抱狀容光皆現阿迭修斯視之目光爲奪如矚亭午之日中心冥然覺世界皆失但聞灌囂滿耳而已衆狂呼乃無聽者一人嘎曰視之視之試視其發乃黑逾鴉翼其眼乃暗如夜光也嗟夫吾歡吾歡第二人嗷曰視之視之世寧有天色如彼目之青水花如彼腕之白者乎第三人喝喝自語曰其貌正如吾數年前所婚者初挑其面幕時也其笑嫣然如漩湫之在水拳發至美而狀乃溫嫩如嬰兒第四人曰世寧有婦人莊麗如是試視其額皎潔眼波深黑朱脣微窩而尤雍容其度此誠神女之降殊值吾曹瞻拜也其第五人即從亞普拉中來者聞之呼曰自吾觀之乃不如是彼色蒼白而豔軀幹修顧而風姿柔妙發作棕色目亦棕且大如牡鹿唉彼盼我矣森森然殆希爲吾歡也阿迭修斯旁之瞽人亦銳叫日吾目啓矣吾目啓矣吾已見塔檐並此佳日愛觸吾目目遂悉張今且視彼彼凡數狀寧止一耶咦是爲美之自相光色何若弗能言喻今容吾死今容吾死以吾目啓矣吾見美之自相矣吾今知世界勞勞其奔走尋求者何事暨吾曹之胡以死與夫趣死以求者爲何者矣第二篇第六章悶宮門者衆囂雜作忽起忽沉率妄呼婦人之名爲經生離或死別者亦有人木立如癡以當世界欲之前噤不能語宛在夢影中得見其久慕弗得所歡之面也阿迭修斯既見以手承面立而覃思而余人悉狂失其常度顧阿迭修斯乃何見耶蓋即畢生所求之物揭來遍歷海陸初不審所求爲何因之如抱飢心浪遊不已今者心之苦飢將或止矣顧是間乃又間以死籬目不可見使彼前趨其能勝冥守之神徑越其界乎又寧此界大衆悉敗而彼能獨勝乎抑所見亦僅幻象怪圖自記憶界中偶爾而出者乎阿迭修斯乃嘆舉首復視見塔頂立一少女頂青銅水器彼乃識之昔在汀達留思王國中驅車涉歐羅他津時曾與一面而見夢於寂寞島中者狀亦如是再嘆復視乃見婦人獨坐面即少女之面而益美豔顧似懷憂不擇亦含古羞彼亦識之昔自亞佳亞營壘僞丐入多羅城曾與一面而在伊利阿拯其命時所見亦同阿迭修斯重嘆復視此次見黃金海倫矣玉立塔頂兩臂外伸目上視頰含微喝乃爲曙光不絕之微笑也彼知此形信美之自相蓋明神所遣淨美之靈以集衆生悅樂紅星佚史與生亡者自煩擾中引彼輩使達不可思議之末路海倫久立似神光已燭域外而塔下衆生至呼翕皆靜彼乃復歌且歌且卻未幾已杳但有余音嫋嫋汨洛人意而已孰合歡而共命旦夕慘其將離兮伊惆悵而長別會雙宿之有時兮精魂冥通長相思兮神明湛淨胡滉而胡疵兮古歡抑抑上靈臺兮芳情有希未參差兮伊惆悵而長別會雙宿之有時兮彼姝婉其延佇望韶光之遲遲兮黃塵醃曖點芳姿兮容黯澹其若瘁百憂悍以來欺兮形軀妄累猶是羈縻兮緬丰神之綽約嗟已去而胡之兮寧愛緣之多戾夫夫尚其有怡兮彼衆生之罔愛胥是索而是薪兮惟樂有真非俗能淄兮惟是與彼永追隨兮媵以歡娛無或虧兮天上人間愛莫能萎兮入夢恍其有遇遇彼姝之珊而兮美人遲暮顏色倘其未衰兮世界胡狀駛寒漸兮凡歌已唱盡微辭兮夢魂把晤歡相知兮幽情宛轉故嬌小而戴蕤兮觀者聞歌狂氣又作門外人復投身自擲廟門婦人大啼爭來勸沮且詛哈梭以婦人聆此歌聲初無所與但力挽其家人即爲所愛又倚以得食者而男子已蜂湧欲入重門門內哈梭之座在焉亦有數人投地力抓不釋如人在夢中將墜無底之壑輒僕地求免顧雖噩夢中而見夢者乃仍向穴口寸寸而進如爲冥中怪手所引此時臥者亦然仍作蛇行蓋爲意欲之力所引耳或以足距石冀弗前而兩人手爬行益猛終而欲卻仍第二篇前漸抵重門之次拘攣屈曲如負傷之蛇以繩曳諸地上蓋凡人來面哈梭實無得生還者時僧衆亦起去翳目之帛啓其重門少進即神座之幔搖搖如爲風動用達亞織錦爲之有歌聲度幔而出老僧呼日前孰欲得哈梭者前聲出阿迭修斯將前顧心地尚澄不爲欲克智亦未漓因以心問心擬暫視先者何狀而衆又時前時卻似恐怖愛欲互爭於中者既而瞽者前矣其犬例不許入已置門外乃令僧相之瞽者喑曰汝曹怖耶懦夫諸君我無懼也得見哈梭神光而死勝於虛生長老端吾身正面吾前矣事雖至惡無卻吾僅一死耳僧如言扶之近幔令正立瞽者大呼突前忽似爲物所抓倒擲而退如樹葉因風飄然僕於大地瞽蹶起又前復僕至第三次揮杖亂擊而進杖方下至半空忽止吒然如撞盾木碎斷而墜隨有聲作如擊劍其人顛立死阿迭修斯視之乃無夷傷僧又呼曰前一人殞矣孰欲得哈梭者更前自亞普拉來者即突進大吼如獅退擲二次終聞劍聲僕地隨死僧又呼日前又一人殞矣孰欲得哈梭者更前衆競進悉死冥刃之下未幾已盡惟阿迭修斯僅存僧問之日汝偉人誠思趣死耶汝命且如若輩盍歸休乎阿迭修斯日吾自昔迄今無論人鬼之前未知退縮言已抽短劍竟行漸近舉盾蒙其首僧皆遠引觀其就死阿迭修斯知閾外尚非冥守之界因默禱亞孚羅大諦禱已抵閾僅一弓之距小立而聽已聞哈梭機上之歌音甚美而兇聞之幾忘冥守門者及入門之術舍歌外一無所知以哈梭用方言作歌聲利且清蓋亞佳紅佚史亞語也擘朱絲而抽金縷兮爲傳茲健戰之軍容緣愛而戰兮戰爲儂海陸警兮攻剽兇舊塵點染兮圖畫中離愁今昔兮歡無蹤其一願壽健者而承其脣兮繪余吻以爲卮縱華年之弗久兮當及余金雲之未衰並圖余美與離合之神光兮一世界奴主而兼之其二舟車紛其既接兮鳴骰去以縱橫戰浪崩騰來搏厥美兮美猶曙星美猶曙星兮森索照戰浪兮冥冥其三火焦天以鱗鱗兮多羅倏而就降彼憾據壘兮軍容弗張角聲動兮士成行殊死戰兮臨沙場無常來趁兮如曙光其四已矣哉歡眷余兮歡意稠奈余心之宛轉兮無以答歡意之綢繆城蕪人盡兮鬼夜愁上儂心兮多煩憂其五人乎神乎世寧無一斯人兮余心乃長此而孤單及百事之未了其究竟兮戰漫漫而未闌寧有一人兮目光之下宛宛來前兮前爲吾歡其六聲漸闌阿迭修斯又憶門者且備戰矣方舉足臨前敵而歌又作雖不知聞者何心而聲有幻力必俟歌止始悟此時聲益愉壯如悲嚴冬長夜之人乃見朝曦之東作也哈梭歌日懷歡情之未分明兮余心程焉如飢第二篇心自振而寤喫兮恍嬰兒之夜啼兒啼夜半兮人聲希地蕭瑟兮心悽迷其一覺兮覺兮寧饑寒之搜吾心耶胡爲是惆悵而呻吟陳憂倏而填膺兮若含楚其岑岑前因恍惚兮讖無根余懷有憶兮憶歡情之昨今其二余懷有憶兮寧靈犀之適悟耶抑僅是舊夢之重溫託余體兮犬千怡余情兮芳辰黃金地兮黃金天戰雲不作兮超劫塵其三奈余緣之過美滿兮神爰忌而弗愉剖吾儕而使生離兮結兇運之攣如寧信高明之偈神惡兮神乃命長蛇以間余其四神赫戲以垂訓兮日汝曹去而競前人自物色兮恨自纏綿懷歡容而不見兮惟對倩影之依然夢魂縈轉兮自年年柔情蕩漾兮長迴旋汝憐歡影之亭亭兮影亦亭亭而汝憐其五未幾又已阿迭修斯手握匕首臂攝堅盾而立陡憶賴耶所言美理曼之夢雲攣者以罪而三當幾經生死互相物色其貌今聆歌辭覺義中所負荷者良不殊後之夢境顧彼亦不復多慮無論夢兆歌詩此時意中殆僅思何以克敵敵立其前乃冥然不可見狀又念在伊色加時女神見示謂死兆之來當殞海倫臂上因不復語亦不名一神闔然而前如獅子出於叢葦人神之盾相觸有聲即似有手抓之擲使退僕顧阿迭修斯初非紅星佚史羸夫而世上最強之健者臺羅蒙子亞約司亦已死矣僧衆見阿迭修斯以一人敵羣神了無退卻皆駛絕彼以短刃四劈其勢甚猛劍光下處火花亂飛而暗中兵刃聲亦四起落巴黎斯金甲兜蓼腰甲胸鎧之上星火熒熒如鍛師治劍火墮錘起冥劍下擊疾如窟蔽顧着甲而人弗傷甲亦無跡僧睹戰狀滋怪冥神操劍擊人而人亦返鬥益大詫俄而阿迭修斯覺守者已散以刃下無着殆惟虛擊空氣耳遂穿幔徑立神幗門內幔方動而歌又作聲浪乘空氣而流不復能動第立而聽之又諦視座中有織機一具上被所織巨幅之帛海倫蓋聞守者劍甲鏘然因復作歌而歌聲即自機後出日何戰囂之偈人兮金鐵接而有聲聲鏗鏘以反震兮復聯撲而不停人天會戰兮生死並生人闢易兮噫蹣跚而倒行命被冥修兮身爲鬼摟緬哀歌之有節兮樂音於以既調嗟余生之倖存兮乃亦以節此戰囂阿旁狂宴兮鬼伯舞跳余步會顛兮隨舞影而俱消迄末日其何屆兮時自去以迢迢故歡倏而異物兮抽余思其悠悠無常見乘兮舊愛都休舊愛都休兮夙恨終留嗟夫嗟夫世寧無人兮能余有而余求命不彼厄兮來爲吾傍歌已阿迭修斯仰矚見前立人影三鹹着甲冑觀盾上標識即識其人均世間健者顧已早逝一毗利他一綏修一亞約司也神亦凝視同聲呼日吾問訊勒兌子阿迭修斯無恙第二篇阿迭修斯亦呼曰吾亦問訊汝伊革子綏修曩者汝下居赫兌之地顧復甦而外出豈今又渡匯洋之水仍居日光之下乎吾昔訪汝冥中胡不相遇也綏修之形答曰吾今棲赫兌之地亦居鬼督郵之野汝之所見僅一影耳受古後毗舍豐尼命來護海倫之美者也阿迭修斯又日吾又問訊汝益克森子毗利值汝尚獲毗舍豐尼爲汝歡耶且赫兌又胡以自縱其敵使薄遊日光之下以吾往日冥行乃弗汝遇毗利能之形答曰吾仍居赫兌之地汝今所見亦僅一影與健者綏修偕彼行亦行彼止亦止吾儕之影永無滔期顧今亦以護海倫之美來耳阿迭修期又日吾又問訊汝臺羅蒙子亞約司汝豈以丕留斯子愛企來斯兵器終爲余得因念舊惡仍憤而捍我乎前者值汝冥中乃無一語見答胡啼我之深耶亞約司之形答日使吾生而見日光者必將答汝以鐵捍鐵以銅捍銅顧今以影劍擊人非命當盡者無能爲修吾亦僅冥中亞約司之影受古後毗舍豐尼旨來護海倫之美者也阿迭修斯日健影告我寧帝命永闔此途抑吾雖生人尚能進面汝所護海倫之美耶影皆點其首擊盾三數應日汝進矣惟未面汝歡之前慎勿返顧遂入行近神座深處而三影亦漸澹竟滅阿迭修斯如言徑至白石座前隔機上懸帛而立帛廣且大座奧盡蒙立少選不知所爲自計進見之法忽而手力漸弛盾墜觸白石之地作巨聲哈梭聞之歌又作而音益玄美歌日故歡倏而異物兮抽余思其悠悠無常是克兮夙恨靡紅佚史留夙恨靡留兮舊愛俱休嗟夫嗟夫世寧無人兮能余有而余求命不彼厄兮來爲吾得嗟壯士其安居兮孰能歷冥刃而弗藜倘袖斯之有神兮伊人會其來歸伊人歸而余魂警兮如地母之感時也挹涕淚於豔陽兮傍春日之偎依也歸兮歸兮余心故如止水兮玄雪紛其滿天今胡泮而熊熊兮如炬火之當吾前昔余情之浩蕩兮愛胡突至而余牽牽余情而襲余心兮恍伊人之笑言世界胡欲余今乃識其名兮與夫欲炯之洞然欲煙洞然朔風來吹兮余身如燥火而驟揚朔風來吹兮風又胡如是之寒厲而不祥余希終寤兮會復僵余愛方生兮旋就亡旋就亡而如昔兮嗟吾愛其弗長歌聲悽咽動人至此已歇阿迭修斯之心亦應之而動如列籟清弦雖已離樂人之指而余音嫋嫋如呻嘯也如是者又少頃覺手足皆顫如白楊當風而顏色陡變亦如白楊之葉久之已爲欲力戰勝不克自持必欲一見歌者之面遂自機上攫帛力擘之舍然四解散落兩旁地上金絲蜿蜓糾纏及於足次第二篇第七章光中人影帛裂客神哈梭最後之障除矣金絲絳縷紛紜滿地糾阿迭修斯之足及織機桁柱諸事已了愛戀戰爭之圖史今亦已歸消滅矣然試視之則當銀黃薄暗之中座上海倫儼然一玄妙之新婦與嬰兒世界欲也其景玄美無匹觀此覺世界傳說皆不爲過奇而一切不可思議者亦似悉歸實在時海倫方疊手加膝上俯其首端坐座中其美爲百千美音之反響姿亦諸有美色之鏡光而又具常變不居之顏色明月善變彼蓋其愛兒耳海倫在象椅中金髮四披狀如腸景被素色疊衣懸星石化於胸次猶冰海紅晶之化於日光時有紅質下墜點滉素衣而旋漁旋潔一如神語阿迭修斯舉首見海倫容光絕人心爲之戰如負大怖體不勝持宛睹一轉人爲石之面愛懼一時而至海倫目亦驟張脣際似尚滯歌韻顧含懼而哆恍如獨步郊原遇死仇於月明之下自冥司重來下界攜其鬼禍來趣向人也阿迭修斯見海倫怖狀亦轉增其懼蓋神座幽深此外更無人至彼究何見而怖且見者何耶時海倫瞪其妙目力視金甲甲爲巴黎斯故紅星佚史物又視其盾而盾繪白牛亦巴黎斯徽識也又視兜婺則面目正爲瞼甲所蔽不可辨認海倫忽三呼巴黎斯曰死亡已失汝乎汝奚來豈欲曳余就汝使更向舊羞乎巴黎斯陳死人巴黎斯孰賦汝勇乃敢過斯人影前爲汝生時所不敢與面者乎因搓手大笑蓋恐怖之乾笑也阿迭修斯聞之得黠策因不直應擬巴黎斯之聲柔且美而含諷以巴黎斯嘗誓於伊利阿前得聞其語故仿之至肖曰然夫人汝尚不恕巴黎斯耶汝織古錦而唱故歌顧胡以乃爾不情竟未改其前狀海倫似懼以睽隔雖久而懼意不能悉泯因答曰汝胡爲集而得我汝幻形陷我足矣何加辱之甚耶阿迭修斯又僞應日舊事皆因愛而生不名爲惡且昔之愛夫人者何限顧悉以是死惟我獨存以愛力尚強不爲死屈今者梗事送譴之人盡矣多羅亦陷矣昔之健者今爲死灰獨愛尚生耳夫人汝寧不知人存一影將不能愛耶海倫俯首聽已色大赦怒目頓足而叱曰去之健者多以我死良爲余羞今獨羞尚生耳汝其速去爾後無間死生吾吻決不能再觸毀吾榮譽之兇脣與幻作吾夫之假面矣海倫此語證以古詩人所述則巴黎斯初誘海倫蓋以魔術幻形者也阿迭修斯又曰海倫吾進龕時聞汝度曲其聲似醒吾心起吾魂中之愛念而汝所久俟弗至之人於是至矣此人久爲汝愛汝亦將永永愛之故汝歌時吾來集此吾巴黎斯爲汝舊愛亦爲新歡人鬼之中惟余一人將復爲汝歡顧汝乃終斥吾去乎海倫曰吾歌信然以神啓余心詔之爲此余心坎之中亦誠有一人爲余舊愛而第二篇爾後之愛亦將永永止此一人顧汝巴黎斯罔人則不在吾之胸次今且語汝以此人之名已足懾汝返諸地獄此人者吾當髻年自井行汲歸乃遇諸車中方涉歐羅他津而過又在多羅亦曾一面時爲乞人之狀潛來城中惟彼獨爲吾心坎中人今雖久逝顧吾愛之於始將復愛之至終永遠更無變易巴黎斯今語汝以名彼爲阿迭修斯勒兌之子亦日伊色加之阿迭修斯也方吾歌時惟彼永住吾心無間時日縱明神降怒拂逆吾志而以他人偶我是適羞我已阿迭修斯聞誦其名乃知黃金海倫信愛彼一人俄覺心無所着似欲透甲而出者遍思不得一語因徐起胄之眉甲海倫流盼及之識其面信伊色加之阿迭修斯也既識忽按目斥曰噫巴黎斯汝作僞到底矣海倫曩故未言今言之而汝遽僞作已逝健兒之狀不論人鬼此爲最羞巴黎斯速行汝既幻吾夫美納羅之形貽余大恥今猶欲試其故技乎吾當籲袖斯大神以神錐捂汝否也吾弗呼袖斯即名阿迭修斯足矣阿迭修斯阿迭修斯汝其來自冥界擊此巴黎斯罔人以汝逝矣而彼猶辱汝也海倫語竟震目而視伸其兩腕自語曰阿迭修斯趣來阿迭修斯趣來阿迭修斯前徐就海倫其進甚緩久之至前黑色之目與海倫碧瞳相射遂曰海倫愛爾俱孚之海倫吾非鬼影來自地獄以窘汝者多羅之巴黎斯吾亦弗知吾阿迭修斯伊色加之阿迭修斯也仍爲生人居日光之下遠來尋覓且欲得汝就我懷中以伊色加之亞孚羅大諦見夢命余渡海而來謂終當得汝視胸次紅星爲符余遂漂流至此入此廟門聆汝歌紅星佚史聲撕裂嘴德之障今究竟見汝矣吾覘汝識怨偶巴黎斯甲故偶仿其聲相戲猶昔日吾伏多羅木馬腹中時汝僞爲吾衆婦人之聲也吾今得自汝祕懷恬汝甜蜜之愛猶陽光之作能發花香使之外出吾今話汝吾阿迭修斯攝巴黎斯遺甲而至自末次浪遊來爲汝歡並爲汝偶海倫卻立而顫注視似疑久而日余猶記在伊利阿堂前爲阿迭修斯濯足曾見膝下有白色創痕使汝信非鬼物而爲阿迭修斯者可出痕示我阿迭修斯微笑倚盾於柱去其腰甲是處有痕爲童時在巴那細亞爲野彘所齧者因日夫人視之痕在是即汝見諸多羅堂次者耶海倫曰良然吾已知汝決非異物亦非僞形信阿迭修斯來爲吾歡且偶我也乃凝盼不流眼波萬疊阿迭修斯亦不作一語徑擁之赤色之星當胸而匿僅有紅質落於甲上海倫容光在金胄影中亦轉益柔媚阿迭修斯吻之而喜淚溶溶秀目均爲融掩矣海倫微嘆漸自阿迭修斯臂間引退方啓其皓齒欲言而顏色鬥變目中復滿懼意回顧窗間有日光斜入落於地上色如黃金第其中如拍翼者何物乎豈僅微塵之舞於光中者乎而日光之中故無陰影海倫又何以愕顧如睹異物來窺此二人相遇之狀乎時海倫力制其懼回身復語而脣渦眼角均含笑影日阿迭修斯汝誠人中狡夫以詭計竊探吾祕舍汝一人誰能測此爾時胄蔽汝面故誤爲巴黎斯恐懼之中乃名阿迭修斯猶孺子之呼其母以余素重斯人故臨窘輒以爲念神雖弗言而吾心固如是矣余呼汝名蓋不得已欲以懾巴黎斯第二篇耳顧此言本以逐巴黎斯使歸冥獄而今反引阿迭修斯致之吾胸之前今事已就緒余無多言以吾儕吻於神前盟誓已結前因夙業殆所應爾冥守諸雄鹹證誓言今守者皆去海倫之美不須更護已付汝阿迭修斯汝善自將海倫爾後亦復爲常人以汝吻故咒詛悉破嗟夫故者自故吾夫逝於洛舍代蒙以後余所見聞遭際殊不勝言第今有二事告汝汝當以全智自覓其解汝一生中雖前此未曾親我顧吾知今日之吻實非初接且明神實啓余心又知吾儕歡聚期當不長樂亦滋少特後則繼續無疆死亡不能爲蒙阿迭修斯汝當知吾雖明神之女顧亦不能弗瞑在此瞑中乃遺忘其經歷且色相常變無有定形正如此間人所述然我終當不死若汝者爲一世人會且有死顧亦僅如夏夜其時至暫聊以分日而已汝當復生仍如前世而世世之中吾儕終相遇相愛自生度生直迨終局之至是時阿迭修斯又憶賴耶所生皇后夢境顧亦弗言以彼自忖凡美理曼諸事當弗宣布惟曰如是生者甚善以世世之中吾終得汝爲吾歡也海倫日然阿迭修斯汝爾後世世皆能得余或如此相或如彼相汝終得之以美有衆相愛非一名也顧汝得且復失吾今語汝如汝今生爲健者而世上健者正多吾爲衆愛而吾又胡以不遍愛衆人吾心雲已淨乃能返憶過去遠見將來知吾僅爲神人之器用以終彼輩末路者耳且吾又知吾之愛汝僅爾一人此愛蓋根於胚胎之時即葬火焚燒將不能燼阿迭修斯日誠然吾亦自覺往日之愛神女婦人皆不逮愛汝之摯汝蓋吾心無是吾弗活紅星佚史矣海倫曰且廉汝言余聞汝作爾許語入耳乃如妙音阿迭修斯日然吾將康之吾儕之愛甚暫吾心告我亦云吾知此爲末次浪遊不久即有死亡趣我起於水濱故吾敢問吾儕李子究竟何時一耶如此生已促者且容及時少相愛耳此時海倫金髮被面並蔽其目如新婦之面衣淵默久之始日今茲未能如居聖地而婚且觸神人之怒盍以汝寓告我當就汝耳既而曰否是弗能直也阿迭修斯聽之明日中夜一時之前其遲余廟外吾以時出汝在暗中可憑胸前星石識余定議相將以去以汝應爲吾夫吾亦願爲汝婦爾後當體神示而行吾意欲去格恩以是地居民乃月月爲余而死阿迭修斯吾歡久別始逢今又暫別矣阿迭修斯曰甚善明日夜中當遲汝塔門之外吾亦欲去此弗居第佛羅未歸吾行非易以彼親徵留吾爲守宮掖耳海倫日此容再議今可去以是間弗能多談人間情愛也阿迭修斯執其手以吻親之遂行惟以彼顓蒙之智竟不與言皇后美理曼事第二篇第八章賴耶神遊長老賴耶自廟門之外疾趨回宮是門所以護海倫之色惟應死者至則啓蓋死門也賴耶行中極盡憂苦以念遊子不止彼歷相格恩黝兒乃無一能似此亞怯亞人溫和武壯善於搏鬥念往日奮其神勇救埃及至美且智之後月兒美理曼當屹立堂前長矢亂飛其容威美如天人因又念數年前後在阿施利廟中所見金胄健兒俯視哈太色加之像百感潮湧神思愈益擾亂殊不測諸大明神將何所願惟彼知不驗者一事則妖夢中人乃以妄見戲後應愛之人雖來顧終不能得而自趨死亡今已僵於戾祠門次矣賴耶疾行屢欲傾跌入宮門逕堂屋而奔將趣己室忽遇美理曼於門次後孑立美豔如圖畫中人凡諸景色皆不能匹其狀被御袍冠金蛇之冠黑髮柔膩額白如象齒而目光前矚狀極神異賴耶見後止奔鞠躬欲去後忽止之問曰賴耶汝頃安往且顏色胡戚戚至是賴耶曰後余方往就工事思佛羅無耗亦弗知與亞普拉相遇何狀故吾面有憂色耳後日汝言或誠顧未盡實今且進余將語汝紅星佚史賴耶不敢拂命從之入坐於後前即前此阿迭修斯坐處也未定美理曼陡起跪賴耶膝前清淚盈其目崖胸際爲幽咽所遏翕然而動賴耶甚詫意或以瘍雛之故搜其悲懷而後則扶頭倚膝而戰僧曰後吾所撫育之兒汝何所苦耶後不應惟力握其手僧亦老眼模糊狀極悲窘良久後始仰視顧仍不言賴耶撫其頭曰吾女汝究何緣爾耶久久後乃答曰賴耶老友聽余汝爲余獨一之友使尚不宣吾心信將益碎且使此事終閾吾腦且焚余亦不復爲後殆惟冥生之物僅有鬱氣狷行遊光熠照臨吾心意之劫灰澹然無色而已顧汝尚記余爲佛羅妻禍夜之第二宵余微行就汝告以夢鬼欺我示我之幻象乎賴耶曰然憶之所見大奇吾智未能釋此後又曰抑汝尚憶吾幻中所見之人云應爲吾愛者乃攝金甲有青銅矛頭立胄上者耶賴耶曰然吾亦憶之後張目凝視微語曰其人何名彼遊子嚷普利圖非乎方彼來時胄上不有矛頭在耶此寧非睇德之意在余美理曼者耶聽之賴耶今聽之吾愛之至不殊定命當其進謁余已一見識之蓋余之識彼實緣彼我與他婦人皆當分擔古昔之遺禍爾時在一不可知之地李者以業而三且依預言當生生相爭軋而自造其禍障賴耶彼不知余余實識彼吾聞彼人足音精魂輒爲之動吾心且蓓蕾作花亦如洪水之後息訶復其故道環流黑壤皆灑生意吾返視過去遠索霧中知彼爲吾歡又前探未來深抉其蘊亦知彼爲吾歡顧余此時目中乃沉沉然但余黑暗耳中亦無所覺僅似有垂死之人呻吟不絕而此第二篇外更有銳響發婦人之歌賴耶日後此事甚惡後日賴耶言當此誠甚惡然止其半耳今聽之余將盡吾說近日吾心已爲狂易所中而此狂易之來乃自愛欲女王雅泰赫其之哈梭也吾雖素不知愛今乃爲愛而狂嗟夫賴耶賴耶余必欲得之汝勿耿耿視我我亦爲吶德驅策而然耳昨宵與言因得其隱知彼實阿迭修斯勒兌之子即伊色加之阿迭修斯也唉賴耶汝驚躍乎然驚躍宜也顧吾以術馭之雖彼狡夫亦傾其實吾洞知彼長途跋涉專爲吾來來就其明神許與之新婦特今日觀之乃又似回身背我去矣賴耶直自坐中躍起呼日皇后皇后吾所撫事之孺子汝腦雖病心不當爾汝萬不能垂愛於彼寧汝不記自爲佛羅之妻而格恩之後今乃願自擲其名節爲一浪遊客臣所踐跳而泥滓乎美理曼應日唉吾信格恩之後亦佛羅之妻顧非佛羅之愛名節乎汝奚必空談名節爲愛之泛濫正如尼羅水溢直決名節之堤吾亦弗知習俗所定名節之界究竟何在環注洋之水四周皆沸躍生沫而吾名節漏舟即浮其上狀如殘荷敗葉而已賴耶汝勿語我名節不如策我何以得吾健者就我懷中僧呻曰汝信風矣然吾亦幾忘之吾思此事結局必將以眼淚了之美理曼吾有惡耗語汝汝所愛好之人已永永別汝且別世間矣美理曼聽已自牀中蹶然而起立賴耶前狀如牡獅之搏鹿怒且怖色益美而兇就耳際作齒語曰彼死耶彼死我乃未知乎蓋爾實殺之吾仇必復隨掣一劍此劍即往日紅星佚史擊其兄猛納達以報其親吻者劍光森森盤於僧首之上旋又下其劍曰否汝當別有死法賴耶汝死應苦且緩汝亦知棕桐苦具之痛乎汝應以是死語已而立手足皆顫胸息鼓動目光四射如晨星之光賴耶急呼曰且止且止非我殺之設遊子信死者亦以己之不智彼往見客神哈梭凡見哈梭者必與冥劍奮鬥與冥劍鬥者又必臥青銅浴室之中自往尋其冥路美理曼聞言色急變如蜃灰大呼僕牀上按額而呻日吾何以救彼脫諸妖巫之手乎嗟夫爲時晚矣雖然我必欲知其究竟並殺彼者之美狀此時不作格恩方言操僵語微日賴耶勿怒我幸憐余弱也汝知神遊之術然耶賴耶亦以僵語報之曰習之且以授汝授者我與汝所有之古惡也後日誠然汝耳汝素愛我屢屢同臨禍患賴耶今願假汝神魂遣諸哈梭之廟枝覘所遇且偵吾歡之死耗賴耶曰美理曼此事大兇且惡設吾神既行或與冥中守者遇則以吾地上有形之生魂遣彼無形之冥鬼事之何若孰能言者美理曼日賴耶汝以愛我故竟敢一往乎況惟汝諳此道術能作此行耳賴耶曰美理曼吾素未逆汝命今亦何辭特有一言相屬如吾神不返者當葬我於綏勃斯生曠且以術拯吾魂於門者之手今吾事備矣汝知咒文其速誦之囑已就榻而臥瞪目上視美理曼前目光正與之對至耳側誦僵語三數賴耶色俄變如陳死人後引退朗語曰賴耶之神汝已離其蛻乎神假賴耶之聲答曰離矣美理曼第二篇吾將安往後曰往哈梭廟座前之中庭賴耶曰至矣後日汝何見賴耶曰見一人掇金甲蒙盾立座前門次前有健者死鬼而彼不能見有歌聲作於座中彼乃佇立而聽後日汝何所聞賴耶乃一一述歌辭告後美理曼聞之始知居哈梭廟中者即愛爾俱孚之海倫心漸弱膝爲之戰又憶前此幻中所聞覺所謂古歡之愉樂神人之齎怒與無期之尋求一一與之吻合已而歌止阿迭修斯前矣後作色歷聽之及破圍而過不覺喜叫而歌又作賴耶述其辭並阿迭修斯與鬼影問答之語鬼散後命賴耶之神從阿迭修斯入室奧賴耶遂述裂帛事帛裂已睹哈梭後問曰賴耶告我哈梭容色何若耶賴耶答曰其容色絕美如往日汝召哈太色加精魂時死者與偏停所變相也美理曼大呻知己無幸已而賴耶又述阿迭修斯與海倫之語及盟婚之吻而婚期又即在明夜美理曼默然未幾阿迭修斯出後又作微語召神返舍賴耶乃欠伸而覺狀如出夢賴耶既覺見美理曼倚榻而坐顏色灰敗目眶內陷有黑線環之賴耶日美理曼汝已具聞乎後曰聞之矣賴耶問曰所聞云何蓋神遊所見初不自知也美理曼日所聞不能告汝其能言者僅彼人已過冥守之界與妖婦哈梭妄遇已無恙返矣賴耶汝今可去紅星佚史第九章睡者覺賴耶憂疑自去美理曼亦徑歸臥室命宦者禁人勿入登榻偃臥以錦衾蒙首良久不動如死直至室中盡昏薄暮已屆顧彼軀殼不動而心中正有無窮悲痛如熾烈火爲熱情之息所扇時復自熾而冷淚時下則又塊然遽熄此時乃知前兆已驗己之烈愛亦終且吞其生命以去即在死後而墳墓中亦一日不得寧息彼之仇敵亦非在幻境之中蓋爲一美婦人其人至美名多羅之海倫即哈梭客神如大炬火四方皆耀爲世界衆欲所歸彼一人之生即衆人日日之死美理曼亦美特較海倫則失其色如火光爲太陽所奪彼知道術世靡其鑄顧禁勒雖神又奚能敵善變之妙目而此海倫者又爲阿迭修斯特來物色之人至不恤風波修路而至惟阿迭修斯初言僅雲來訪所歡而美理曼即以自擬告以一切之祕沉思及此羞憤交乘發爲獰笑思當時彼人輕曬以佛羅爲言可知彼心所屬故在海倫美理曼遂自誓謂使己不得阿迭修斯者亦不授之他人當先視其亡己乃隨之俱逝設余力所及則並殺海倫而其爲計惟在明宵即贏阿迭修斯有之否則當任相將以去或殺彼人於明日未暮之前第如是者又將何以泯其跡乎以藥毒人固可謀諸息敦人古離使持杯進藥後復誣而戮之謂挾前此沒其財貨之夙仇因以謀刺然美理曼又胡能自殺其歡設彼人云亡己亦即殉就諸阿施利域中或能得少樂趣乎默諮既久以心問心左右迄無所可於是其靈魂之中殆僅余一策而已美理曼起而下榻視暗中久久始摸索至一處得一雕鏤之篋用象齒阿列夫木爲之出記裙帶間啓其篋中皆金飾寶玉古鏡香膏之屬亦有毒藥類皆甚烈美理曼悉不顧惟探手深入篋底抽一小匣出制亦金屬名曰泰豐之骨國人以爲不祥諱其名曰褐鐵美理曼捺機鍵覆閘然啓此中又有稍小之匣乃取置脣際誦僵語有詞言時脣際出火光一縷在沉黑中森索四射匣蓋徐徐自開如生物之張其口隨亦有光猝起噴入暗中美理曼視之戰慄而退既而探指匣中微語曰汝古惡出矣出矣即引之掌上有物瑩然在暗室中如殘竈之余燼其光紅色漸變爲綠又轉爲白爲碧而狀則一纏蛇在美理曼掌上如以卵白石與綠玉所琢美理曼注視久之又復戰慄如有所疑徐言日汝怖物吾致汝瞑後凡兩視汝擬不復再見汝矣否也吾終見汝汝古智之孑遺凍火睡惡古城無生之活死緣惟汝有是智慧故遂解衣袒胸懷之石蛇觸膚冰涼沁骨其冷逾於死體全身皆策策而顫顧終忍之伸手攀札而屢欲傾跌痛苦如將免身堅忍久久冷者漸溫光煙益明透錦衣外現如燈火之光穿水晶盂而出又時許美理曼盡斥衣飾發被面如面衣俯首至胸際噓氣吹蛇以古惡紅星佚史之生非藉人息不活也氣凡三噓亦微語三曰醒矣醒矣醒矣方第一噓時其物似震而發光再噓物伸昂其首及第三噓自胸突墮於地繞美理曼之足數匝身漸壯大類術士之樹幻花室中光滿如秉炬火於黑穴又纏後身至於腰際舉首甚高有火焰數尺自雙目出其蛇人首狀如美婦人即美理曼之貌也二面相對四目互視時美理曼癡立如白石之神像巨蛇作火色周繞其體未幾蛇語矣作人聲即美理曼之聲而語爲古民之僵語曰汝告我我何名美理曼日罪汝名也蛇曰汝告我我來奚自美理曼曰吾心之惡汝來處也蛇又曰汝又告我我將奚之美理曼曰吾往之處汝去路也以吾溫汝於胸而汝實繞吾體蛇昂人首而笑狀至可怖曰汝善哉以是我之愛汝不啻汝之愛我語頃曲折其身親美理曼之吻曰余古惡是爲死外之生亦即生中之死禍害之長良由朕躬分擘心華是生間隔而厥名日幽冥吾形不常世世之中汝終當得我即在掌握吾曾授汝所知之道術且爲汝策得王冠顧今將何爲汝美理曼我之老母我之伯姊我之愛兒也吾之與汝永永弗離雖汝可離我而獨生我不能離汝而獨活然汝有時舍我亦必有時就我汝今何言速言之我將索其值矣咦我更何言者我良願再覺共生以此纏繞永永把汝靈魂與汝美同修亦與汝罪偕滓美理曼曰汝古惡試以汝吻就我耳耳就我吻吾當告汝所需蛇如言美理曼遂與耳語室中沉黑而蛇火煜然目光第二篇炯炯與後之雪膚玄發相映久之所語已了蛇又高舉其女首而笑曰彼尋善而得惡求明而入昏彼希真愛而失於幽歡彼歷搏戰凌荒濤而來本當得黃金海倫爲彼愛而先得汝美理曼緣汝美理曼乃得其死以彼應憑星而誓者今將誓於蛇彼昔遠遊而今遊且更遠以汝之罪是爲彼業冥明易面善惡同光美理曼我當以彼授汝顧須聽吾償爾後汝行日光之中吾不復潛幽暗之內吾將纏附汝身不更離貳毋懼毋懼我在人目不過一寶玉之佩綴諸皇后鞋帶間其爲飾甚美自是爾我共命汝行亦行汝死亦死汝醒亦醒汝眠亦眠百凡悉偕直待終局之至無論爾仇終贏或爾我竟勝美理曼日諾吾償汝蛇曰昔在異地黃金天色之下汝曾一償我顧遠矣遠矣爾時汝與歡居寧不甚樂惟我僅自蟠屈環抱汝心及彼三分之李子與舊日之煩憂已耳婦人汝如是而行事亦如是而定緣汝即厥婦故禍塵悉萃汝身而愛緣亦均圓滿婦人汝神光已爲我欷而溫柔亦爲我散是其爲物已徜徉於人世間而美實其名號彼黃金海倫以美種因緣是美故人人慾得欲勝而有戰爭禍患亦有企圖祈祝與夫曠世無垠之希望而汝美理曼者以業種因遠離善境故汝終當攜一切咎惡降諸汝歡是一隱書是一隱書孰能讀之汝能讀者汝讀之汝名美理曼是爲皇后顧汝之爲後是耶非耶且汝誰何彼名海倫彼爲遊子遨遊漂蕩以相尋覓是二人者究竟誰氏且我又誰也是一隱書是一隱書汝弗能讀而其底面乃自寫於高天寫於大地寫於莽海世界人人心坎之中今茲聽之明紅星佚史日中夜汝當取我佩繞汝身行事悉遵吾命視之視之汝之狀貌將變爲黃金海倫汝面汝目亦罔弗變以惟海倫能動遊子汝乃得一度爲汝歡妻吾爲汝諮議不能言未來惟後此者禍且悉至禍也戰也死也皆是也顧汝得汝歡彼入彼業應憑星而誓者已誓於蛇而汝與彼既爲不可解之結所纏縛此外更復何願選之美理曼選之使汝今日拒吾策者明日即失彼矣彼入海倫懷中矣汝將抱獨知之愛歷數數年窮憂以終老矣試決進取彼當終爲汝有何事應至者一任其至選之哉古惡以是話美理曼美理曼聞之答曰吾選之矣吾寧被海倫之形爲吾歡子妻一任千災百難之至汝古惡今睡矣睡矣汝被吾怖容而耀其目吾更不能忍視吾幾發爲狂易矣蛇又舉人首得意而笑徐徐緩其約纏墜地而縮俄頃枯槁如小卷作光熒然仍一文石雕鏤之光明飾物而已是日阿迭修斯自神座之奧出見門者已去亦不復聞劍刃之聲以明神預示已以海倫之美付阿迭修斯矣座外衆僧多聚議而詫不知此健者嚼普利圖胡以潛入慢內乃不爲神劍所中俄而彼人復出體無所傷狀甚威毅益懼而大呼阿迭修斯笑曰若輩毋恐吾仗神佑而佔勝着亦戰守者終越其界意彼輩且去矣吾已面哈梭此中閾藏良非汝輩所知今給吾食吾少倦矣僧皆鞠躬引之入食堂供以最佳飲食任阿迭修斯飲啖既飽起欲去僧又作禮獻其鑰可任啓諸戶雖知此客神通無需於是顧竟以特權屬之阿迭修斯出其心甚樂飄然歸宮禁自返其居及門長第二篇老賴耶已見阿迭修斯生還乃狂喜趨抱爲禮且日啜普利圖吾疑此生不復見汝矣特後言至此忽自審不如弗言遂止阿迭修斯徐行入室笑曰吾已來歸人鬼悉不爲害第汝適言後何耶賴耶日無他惟後聞汝赴哈梭之廟慮汝且死頗爲汝憂耳嚼普利圖聽之吾不知汝爲人抑神惟誓則神人無別汝曾誓於佛羅非耶阿迭修斯曰賴耶信也吾誓善護皇后以待佛羅返駕賴耶目之久曰嚷普利圖汝誠欲弗破此誓乎且願善保皇后令名而其名乃貴逾生命者乎喝普利圖吾知汝會此意矣阿迭修斯曰吾或能會解賴耶知之吾良願如是賴耶黯然又日吾觀後美理曼近乃爲病所踣欲乞汝醫今夢兆且踐凡吾前此所陳成實不遠矣惟汝曾食居停之鹽使仍弗踐其誓者則汝嚼普利圖無論神人終爲賤子阿迭修斯日吾不既雲無意破其誓言耶是時俯其首心默自計賴耶立視之未幾首忽舉語曰賴耶吾今以一事相屬此事奇而極誠緣吾之視此居心正與汝合使汝能助我則亦自助且即助佛羅並皇后也惟吾誡汝使汝誤我祕密者當非汝齒爵與昔日友情能救賴耶日姑言之汝勒兌子伊色加之阿迭修斯使是事無害吾後者誤汝當死阿迭修斯大驚而躍呼日汝焉知此名賴耶日吾自知之須知汝雖人中最狡於我安施其術蓋彼固弗能自言惟聞自皇后故僞應之阿迭修斯日汝亦僅拾俗傳偶一試耳此名爲我爲人皆無關於大今茲且言正事吾實畏汝後以此來爲覓他人不爲汝後今幸吾行不虛賴耶汝不見紅星佚史彼哈梭之廟乎是中有人即吾所覓彼嚴衛居此以待我之來明日中夜吾當往期諸廟門之外世人罔弗愛彼而彼所愛僅我一人此亦神意應然爾後吾將攜之他行覓地爲偶使汝能助我則願以一人一舟見齎明日曉光未上吾儕去格恩矣特汝面後時暫勿以此事爲言俾吾得從容出港吾非不欲踐誓衛後顧汝當知我之速去較留衛尤佳後日佛羅歸弗善吾行者聽之明日中夜汝可俟余廟前俾同見哈梭以備逸去而汝更送吾就舟且以訣別賴耶沉思有間日吾頗懼見哈梭雖然我必往矣惟相見時以何爲識阿迭修斯曰以彼胸前紅星之石爲識但前勿懼吾且偕在第汝信願爲吾備一舟乎賴耶日舟則必備匾普利圖我雖愛汝今別矣惟願此舟破格恩環岸之浪而前汝在其中與汝所歡之神女哈梭瞬息去也第二篇第十章遊子誓言是夜阿迭修斯不見美理曼次日有使者將命至今日夕入宮赴宴阿迭修斯意殊不欲顧後命弗能卻遂俟暮而往賴耶亦來相遇於堂外漸相告語謂百凡悉備一舟極良已版河次矣舟即息敦人舊貨船也且約中夜必俟於塔下語時戶驟闢後美理曼已入後隨宦者宮婢數人後嚴妝面色森白而目光炯炯阿迭修斯見後鞠躬甚莊後亦略俯其首即以手與客攜之就席相次而坐席中後不甚言惟略及佛羅與亞普拉人迄今無耗而已頃之宴已美理曼命阿迭修斯隨入前室阿迭修斯益怏怏顧無可辭遂入賴耶自去後又悉遣侍婢闔室爲之闌然二人相向坐默不一語惟阿迭修斯覺後視甚異似目光能洞其腹而燭其心者久之後始言曰伊色加之阿迭修斯吾今甚慵汝能敘浪遊事跡乎不也盍爲言攻圍伊利阿與彼罪人海倫禍母之始末且汝如何自亞怯亞衆中變乞食裝竊就海倫與語今彼海倫亦復爲怒神所殛矣阿迭修斯妄應之日後言當彼信爲神誅矣彼誠禍水緣此人妖冶容致殺幾所紅星俠史健者吾昔亦遇之多羅圍城中心即欲殺而神持吾手猝不能下美理曼陰森而笑曰異哉信乎使彼未死遇汝者汝且殺之乎阿迭修斯此未必爾也阿迭修斯對曰後彼死久矣美理曼曰今且勿論暫而日彼久死阿迭修斯吾今詢汝昨汝赴哈梭之廟所見究何狀耶阿迭修斯日吾見一美婦人或一神女立塔檐之上立而歌聽者皆喪其魄隨有數人進角守者旋悉中冥劍而死景大奇也美理曼曰然景誠大奇阿迭修斯爾時汝乃不喪其狡智不欲進破冥守之界乎阿迭修斯曰否吾少時曾見愛爾俱孚之海倫其色美逾塔上之人凡人見海倫者斷不再思進得哈梭美理曼徐應曰特人之見哈梭者或仍欲進得海倫耳阿迭修斯聞之覺此語之猛如函魔力局躇不能置對復閒話有間美理曼審其狡甚詫之顧亦不宣少頃阿迭修斯起俯首請出視衛士後凝視不語任其去阿迭修斯見後縱之行乃大愉樂出後幃動未息美理曼遽頓其足目射怖光隨擊掌召宮婢令就安息侍者聞令悉去室中僅余一人亦去而之寢室美理曼入室自語曰今新婦須自裝飾備親迎矣直至舊處取篋中藏蛇出溫諸胸前吹以鼻息蛇暴起如前周繞後身微語以策令纏素衣爲嫁時裝而佩蛇於胸心中默念當日阿施利廟中哈太色加與怯悖面上所現之美美理曼如言了無懼意以其心已爲愛熒且爲妒裂不復自念罪且何若憂患將長於無窮遂以香自浴解其發衣白色之衣臨鏡自照其第二篇美回語睡蛇聲極悽苦曰嘻寧吾美尚不足得吾歡汝古惡爲我言之寧吾必竊他人之美始得彼乎惡曰然汝當如是否者將失汝歡而入海倫之懷抱緣汝誠美然彼者美之自相也緣遊子之愛亦愛彼溫柔而弗愛汝之傲岸選之選之遊子且行就黃金海倫矣美理曼不復疑貳惟持蛇視之蛇大笑纏之周身剎那而縮成一帶狀則枳首而嵌赤目者也縮時美理曼即冥想哈太色加與佳悖二面之變相就鏡臺守視己狀見漸變如死人之顱色灰敗而多竅少選復返故態而美容已變玄色之發遽成金堡目亦轉碧昔日高傲之風亦化柔媚巧笑妍然彼在婦人中本爲至美而今則尤美盡美之自相矣時且窺且語曰噫今已類哈梭矣語聲入耳似亦有異以聲亦轉變吐音柔滑過於風吹水草之私語而甘美絕俗又逾亭午蜜蜂之嚶鳴美理曼出門覺甚懼愛重罪深而不遐顧心中別有奇樂掩之都盡出寢室後瞥然行月光中直至堂前是中靜寂無人惟有蒼白月光匍匐而上照見刻石怪神天吳與古代先皇之遺像方彼過其前耳際聞有微聲似切切私議互論其深重之孽緣與將來之禍果美理曼亦不爲動其步其心均爲愛所燃如熾巨火惟欲得此遊子令就彼懷彼以遊子之故遍歷死生而相物色今乃得之矣是時阿迭修斯方居私室俟時至行覓海倫心魂黑然凡前時夢影與永久愛情皆一一經目前而過如燃明燈於暗瞰照見一切所歷事跡與昔日戰爭航海諸景此時心竊自惟知百凡皆夢不過隨意生幻按之終無所有在人生中誠者僅一其紅星佚史名日愛又有一物獨爲圓滿即名日美實爲愛衣又有一物爲人所慕緣求此故人乃有生其名曰世界欲黃金海倫之心即平安歡喜永息是也阿迭修斯欲出乃披甲懼暗中有伏又挾歐列圖之弓加箭以戰禍未盡不能弗備又櫛其發着兜鰲默禱其神而神似弗應遂離室而去室臨大堂阿迭修斯每夜出輒遍視暗中惟爲陰影所遮殊無所見今日則月光朗然穿果蕙斜入落於堂中如葦塘之水清湛一白阿迭修斯時又四顧眼光溫利忽而心動覺在堂中者乃不止一人雖爲人爲鬼抑不死之神人皆莫能知惟目中似見黑影遠處現一白物築築動搖阿迭修斯握弓以一手撮箭使觸麓有聲影中白物似有所聞抑以見甲光映月之故遂移而漸近至月光之側頓止如浴者臨寒泉而縮阿迭修斯大詫亦止不前思抽一箭試之而終不舉其手惟立俟之已而物又前驟入明月光中則一婦人纏素衣腰束金帶而帶玉之上有光閃然如蛇之雙目其人碩而媚如亞孚羅大諦神像俯其首面不可睹不知誰何立而不動者有間阿迭修斯逼視之亦並立月下其人忽舉首伸兩臂向之而笑時月光滿照其面視之非他正愛爾俱孚海倫之貌彼方將就之者也阿迭修斯視其容色與金髮碧瞳及玉色之臂默不能語惟徐徐自近就之其人亦不語不動木立久久幾於呼吸皆靜獨帶間蛇目熠耀如生阿迭修斯前而又止以彼自思此必遊魂相戲而其人之不言不動如故久之阿迭修斯始搜索得數言微語日夫人是誠汝乎吾所見者誠愛爾俱孚之海倫抑赫兌域中第二篇之鬼物爲古後毗舍豐尼所遣令來揶揄我者乎時女子亦以柔聲報日伊色加之阿迭修斯寧余不汝約寧昨在哈梭廟中汝勝門者後余不謂今日當婚乎寧汝今乃疑余爲無形之異物耶阿迭修斯聽之果海倫之聲也而目亦海倫之目顧尚懼被盅又詰之曰夫人愛爾俱孚之海倫誠與吾約特彼謂當迎諸塔門之前歸爲吾婦吾方將往覓耳使汝信海倫者胡以來宮禁中且胸前之流血赤星又安在女日吾胸之星已無赤露下滴緣我已爲汝有今後不復有人因吾美而死故戰星已去今惟智惠纏繞吾身此不死神蛇之徵識正以表無窮之愛者也汝問我胡自來耶余爲帝女亦爲神人阿迭修斯汝勿多言嘯德明神實啓余心令余如是阿迭修斯寧汝能任余別汝去乎阿迭修斯日未也必萬事俱畢乃能別耳此時彼智已蒙亞孚羅大諦所示得海倫必徵胸前流血赤石之言已忘而不念深信海倫在是弗復疑貳矣女又張兩膊而笑阿迭修斯茫然惟前就之海倫笑而徐行阿迭修斯即隨其後如在夢中漸經堂屋迴廊又過諸神古帝石像前覺耳際仍有微語竊議其後顧亦弗儆仍引而前隨者亦無所覺既而至椒房立佛羅金牀之次女乃語曰汝伊色加之阿迭修斯吾愛汝始於有生亦將愛汝迄於萬死今汝愛已立汝前爲明神預言當就汝抱者汝其取汝新婦顧當先按神賜助妝之金蛇立汝婚誓爾後勿愆阿迭修斯誓之當日吾愛汝無間爲人或神吾愛無二任汝何名或轉何相惟吾與汝永永固結直待末日之至吾赦汝罪吾慰汝愁不得紅星佚史復許他人介吾兩間吾今誓汝立吾前者或神與人吾今誓汝婦人自今以後永遠永遠任汝胡名或轉何相無渝此誓勒兌子伊色加之阿迭修斯誓之當如是誓否者自上汝道離吾去矣是時阿迭修斯雖不念被蠱惟心覺不祥因曰大哉誓乎女日選之選之弗誓則別不相見矣阿迭修斯曰別吾弗能亦胡能別夫人吾誓矣因舉手按蛇而誓咦彼忘愛神所言並忘海倫所囑當憑星而誓者今竟誓於蛇彼憑明神之鑑靈蛇之符新婦之美而立此誓誓頃蛇目閃然女目亦爾而歐列圖皁弓則微鳴兆戰禍死亡之至顧阿迭修斯不知蠱惑不知戰死惟覺新婦之吻已與己接遂登美理曼之金牀而臥第二篇第十一章遊子覺是日中夜長老賴耶如約而往遲遊子於哈梭廟外佇立少選見時屆矣而人弗至遂立塔門影下是時廟之旁門鬥啓一婦人出幕其面胸懸紅石光耀如黑夜之星獨立而望望天吳行列中來路顧月光滿道空虛無人景色一白其人佇久又縮立塔下暗中不復可見惟有星光燦於暗瞰賴耶心乃大怖自審已睹哈梭懼且不祥或如衆人行當立死即欲逃去而夷猶未能決因亦引首望路冀遊子之至而月光之下了無人影如是者又久之哈梭亦靜立昏黃猩紅之星仍耀胸次而世界欲者今乃遲人於幽期之所如荒村之女郎焉賴耶小倦倚牆踞地而禱禱遊子速至俄聞人聲柔美過於琴音問日潛匿幽暗中者何人耶賴耶知問者哈梭益懼不能應而聲又曰嘻汝世之狡人汝來訪我胡樂僞爲老僧狀耶阿迭修斯汝前作乞兒裝余在仇敵中猶能識汝今在平日汝雖素衣偏袒寧余遂弗識乎賴耶知弗能匿遂戰慄而出跪海倫前日神後赦我吾非汝頃所名之人亦非僞服而至吾今誓言吾名賴耶爲佛羅將作大匠雅萌僧衆之上紅星佚史座又雅萌國庫之司藏格恩尊者也吾審汝胸懸紅星知爲廟中神女幸憐老臣勿怒而捂我緣我非敢自來乃承汝頃所名健者之命來俟諸此幸汝慈悲勿扶我也聲應曰賴耶毋懼余不害汝雖彼輩衆生或緣我而趨於冥路第此亦非吾意蓋神旨如斯特以我爲用了結此一重公案賴耶且起汝適從何來且所言健者又安在耶賴耶起視見海倫目光直透面衣而出絕無怒意惟溫和如薄暮之星心乃安帖對日吾白神女健者何在吾殊弗知惟彼約我中夜一時前期彼於此吾即來耳聲又曰彼不久且來顧汝所稱遊子之人命汝期此何事賴耶日哈梭彼言今夜將婚神女然後同去格恩乃命余來以余亦彼友將商去此之策耳第不知胡以屆時弗至也賴耶言頃舉首望天海倫見其貌因問曰賴耶聽之吾今詢汝昨日吾如神命立塔上而歌以娛歸人之後吾退入座自織其帛而門外生人與吾美之護神鬥隨悉被劍而死方吾織時獨彼一人能闢守者以前其人即今宵所期之健者吾識爲勒兌子伊色加之阿迭修斯也顧晤談之頃則有遊魂來覘吾事雖健者弗見吾亦不識其名以吾生平殊未睹斯人面目賴耶今知之其魂之貌蓋即汝貌衣亦汝衣也賴耶大懼復顫海倫曰吾詔汝其誠言之否者不吉吾不欲災人禍不出自吾手顧明神將不汝宥汝昨入聖所究何所營且汝又胡敢潛窺吾美而偵吾言耶賴耶曰神後弗怒吾誠告矣特希見恕勿使神怒及於余身前偵聖所初非本意亦第二篇不知吾魂何見竟無片影之留吾蓋受主人所遣彼諳道術所偵之事即以告彼吾亦弗自知作何語矣海倫曰賴耶汝主人誰耶且彼又胡以遣汝相偵賴耶日吾事皇后美理曼彼欲知遊子往捍守神究何狀者因遣我耳海倫日彼人昨乃弗言美理曼何也賴耶汝後美乎賴耶日人間婦女中彼爲最美海倫日賴耶汝言最美非乎今其較之汝後美理曼與愛爾俱孚之海倫即汝曹所謂哈梭者果孰美言已揭其面衣容光外露賴耶昂首視之驟跌幾僕以手掩目曰否否汝尤美也海倫加幕又曰更誠言之胡以汝後美理曼乃因遊子往角守神而必欲知其究竟賴耶日雅萌翁主汝乃未前知乎吾今告汝以惟汝一人乃能拯吾後於羞滓之中美理曼蓋亦愛汝所期之男子也海倫聞言以手按胸曰吾正是懼後愛彼彼乃弗來今竟如是矣賴耶吾亦欲仿汝後故智遺汝魂一偵其事否吾不爲是海倫不當行巫蠱而用魔術顧須自就吾敵之居以探實耗賴耶勿懼余不汝災亦弗禍汝後今其引余入宮賴耶速引我行矣美理曼幻愛爾俱孚海倫之貌阿迭修斯擁之而睡甲裳悉積金牀之次牀側歐列圖之皁弓立焉夜既闌漸近破曉巨弓忽醒醒而歌其詞曰醒兮醒兮縱汝歡之爾擁而爾偎耶念戰聲之信甘兮甘逾歡脣之如飴情話縱其清脆兮角聲尤美而靡靡紐星佚史信彼腕之溫柔兮又寧如惡戰之可怡劍光高舉青銅炯以照眼兮眼波都遜茲明媚世亦安有是酥胸兮乃如吾盾之瑩膩縱薔薇花堂之信芳兮亦焉能去兜鰲而弗被用好夢之難甘兮惟戰屍而能有斯沉睡神蛇方繞僞海倫身次聞歌而覺益纏遊子之體及美理曼以罪惡之纏綴二人而一漸益修大高舉其婦人之首亦歌應之睡兮睡兮胡不更爲一時之休耶猶冥魂之欲息而終醒兮汝亦會寤而不汝留故鬼惕然如有覺兮入荒壕其幽幽繳其胸而縛其臂兮乃有長蛇之蟠耍是有林木而余攸居兮彼歡亦於以爲好見真愛之倏其回身兮乃向幽歡而就抱弓復作歌以答蛇曰是有林木而余以形成兮證彼業緣之草草吾呼屠伯其興起兮汝行爲塵埃而上周道蛇又應日咄余死亡之女兮其捫汝舌而勿言毋噓汝息而高歌兮攪彼歡之宴眠弓聞其聲此死聞罪之歌也已而銳聲又作於空中弓歌曰噫吾罪業之母兮其亦緘默而勿余愆護彼死商之沉睡兮是余責之仔吾肩第二篇蛇又日宇宙之早了其究竟兮何汝生之瞠乎後汝年猶是其雛稚兮世界惟吾之爲久弓報之日顧微余而汝且負兮縱汝力其何有汝罪業而余死亡兮余汝女而汝吾母弓蛇迭唱聲響直達睡鄉入阿迭修斯之耳醒而徐嘆伸其臂雙目驟張鬥見前有目光炯然一婦人之面似美理曼而蛇其身轉瞬已杳遂大呼自牀躍起晨光熹微度窗扉匍匐而入落於椒房微光射及佛羅之後金牀之上而其旁金甲與巨弓玄漆之背亦受照作光晨曦直映睡人之面阿迭修斯漸憶往事似昨日之夜與新婦海倫同臥臥而見夢夢一妖蛇戴皇后美理曼之面咦彼處睡者海倫非耶終竟贏得爲吾婦矣因自調笑胡虛怯如是俯首吻之使醒曙色初生澹澹然聚其面上彼人之睡一何美耶顧此何人如是容光又爲誰氏當在哈梭廟內裂帛見海倫時非此狀也昨在堂前相見立月下之海倫非此狀也即與誓言謂永永愛好無有渝貳時之海倫亦非此狀也彼所見者究爲誰氏之美嗟夫嗟夫此美理曼之美此佛羅之後之容光也阿迭修斯注視美理曼嬌豔之睡容憂懼大集精魂爲戰爾後事且如何前此事又胡以爾也時已天明阿迭修斯環顧室中見壁上所刻皆格恩古帝之像御牀之上又有格恩神聖之徽識上書猛納達美理曼之名昨夜共臥之人非是海倫實佛紅星佚史羅妻耳己當對之設誓而彼乃被海倫之容今禁咒破矣阿迭修斯驚怖而立立時弓復微鳴兆死亡之至阿迭修斯陡覺力已來返攫其金甲片片着之僅余兜鰲未戴方舉諸手忽墮觸白石之地巨聲旁然聲作而睡者已醒大呼下牀玄發紛披被祀衣以金蛇爲束阿迭修斯則握劍手中擲象齒之鞘於地第二篇第三篇第一章古離復仇遊子阿迭修斯立椒房微光中與皇后美理曼相對良久無語惟羞憤內灼傾入心坎備極苦楚美理曼之面則冷澀如屍上帶微笑有似天吳今雖已佔勝着而胸際翕動甚亂支體悉戰如臨風之雜草久久始言曰吾夫歡子胡睇余作是狀爲且又胡遽攘甲輪困着汝背上光明之羅亞尚未脫燒德之抱阿迭修斯汝既欲離新婚之榻而起去乎阿迭修斯不應惟張目疾視光如炬發美理曼張兩膊前就之狀極豔褻於是阿迭修斯言矣聲微而厲難於爲聽曰速引去速引去汝倡女妖巫毋敢觸我慮我且失性撾汝斃於余前美理曼漫聲答曰阿迭修斯汝必不能爲是緣余永爲汝婦爾後二人當永永相結試念誓中何言汝前誓未歷五小時耳阿迭修斯曰吾誓信然特初非誓汝美理曼吾初誓乃爲海倫彼蓋吾愛逮醒乃見汝臥於側汝吾憾也美理曼日否阿迭修斯汝誓我矣汝縱人中狡夫終亦有時而敗汝誓曰或神與人自今以後永遠永遠任汝胡名或轉何相吾夫毋怒但聽之今汝視我何間形體且極言之余詛未美耶第三篇而美又胡狀是猶一校珠玉尚程於中汝今已獲余真愛須知余愛永生不死非如肉體能歸滅亡以我愛汝汝亦愛我愛自古初尚在別一世界吾白汝言爾我當永相愛好直至汝身已非伊色加之阿迭修斯余亦非復格恩皇后美理曼雖在此世已易他相且號他名而愛卒無間遊子當知吾爲汝之死劫無論汝行何屆遍歷死生之大野吾終在汝側以余即汝是爲彼美而汝亦我即爲伊人縱明神見創終當結合同度吾生無涯之何以達精魂冥知大海之極境故汝毋棄余余亦毋以怒相杆雖吾以道術引汝就吾懷抱顧吾臂間終竟爲汝家也言次又前赴之阿迭修斯探釐出一矢抵己胸以芒向美理曼之面日前如是者將復摟汝臂際美理曼聽之汝倡女妖巫佛羅之妻與格恩之後吾前誠誓汝顧吾智受蠱而情遂憑汝所束厥物而誓而赤星之耀海倫胸次者漫不之見以是吾會且失我所歡天后在伊色加海源所言良非妄語第我乃忘之致貽余戚顧汝亦知之爾後無論竟得余歡或終失卻吾終竟愛彼一人恨汝如地獄之戶緣汝以詭術陷我竊真美自相而被其形令吾重誓取爲吾婦且汝又格恩之後吾前有保衛之誓今汝乃攜巨恥加余使爲不義之人身蒙大戾觸怒居停司命與主客之神故吾今當召集吾屬之士告以汝之恥辱及吾之憂患且將徇呼於市書文揭諸廟頂又待佛羅來歸白其狀使格恩君民無不知汝爲人俾共睹汝之穢德美理曼聞言顏色慘變凝立如有所思以一手扶頭一按胸際徐曰遊子汝語盡此耶阿迭修斯日然後此爲吾最後之語矣言已返紅星佚史身欲去美理曼倏以撫膺之手裂其祀衣玄發皆亂奪門而奔慘呼不絕畫壁悉應未幾房幃大動門闢衛士擁入隨宦者宮婢無數美理曼指阿迭修斯呼日速援余俾弗爲賊子所辱佛羅任此糠守護今護我善哉方余臥佛羅御榻彼乃敢犯余格恩之後遂倒地披髮而哭羞楚似不能勝衛士見狀大呼亦怒且愧悉奔阿迭修斯如狼羣之搏鹿阿迭修斯返躍立牀次抽矢加皁弓弦上挽之至耳弦鳴矢發當者立死弦聲繼作一人着矢復僵三發皆中衛士漸引退如潮流之激石而去以衆見矢而懼無敢復前惟匿柱後攢矛箭射之而弗能傷觸甲迸落或植於盾上方美理曼呼時玉工息敦人古離聞聲亦集見阿迭修斯受敵默念當日所失貨財且己以息敦巨商辱居奴境之故遂思盡力害阿迭修斯俾得殃咎其時曙光尚薄室獻悉留陰影古離乃伏影中行手長矛端即植遊子胄上之矛頭乘阿迭修斯顧堂前矛箭漸潛入室內伏金牀之隅阿迭修斯則背牀而立可一矛之距室中懸飾受矛悉滿古離初思艦隙刃其背顧弗能行慮矛力不足貫金甲或反爲遊子之戮繼思不如致阿迭修斯於苦刑冀自爲刑吏之一以息敦俗慘厲故古離殊工此技策定遂立待之未幾阿迭修斯忽下其盾挽皁弓而射彎弦未及於耳古離自懸錦中伸矛出以利芒着弦弦立絕矢落白石地上阿迭修斯擲弓怒吼微睹矛光踴奔割弦者古離力拋牀上紫衾幕阿迭修斯之首如被網罟衛士宦者見狀大喜阿迭修斯未及去覆抽其劍衆已奔集遊子第三篇雖猛顧終弗勝卒爲所僕衆持之甚堅即一指且不能動衛士大呼曰後獅就縛矣殺之乎美理曼方以手掩面自指隙竊窺戰狀乃退顫答曰否弗須惟枚勒其口去金甲加青銅之梏用巨垣絮諸囚室以待佛羅之返緣彼得罪佛羅且破其巨誓故死法若何當聽王命古離旁立聞阿迭修斯獲咎俯語之曰嘎普利圖割汝弓弦者余息敦人古離也汝殺我火伴而奴我我即以汝所返青銅之刃斷汝弓弦且當請於佛羅俾吾得日夜以苦器刑汝迄於汝死汝須自恨生耳阿迭修斯睨之答曰汝息敦之狗汝亦早晚伏屍於此事已書於汝面矣不出一時汝當趣死死且甚兇古離怖且怒徐退阿迭修斯亦不能更言衛士已如後命啓其腺銜以鐵枚去甲加桎梏時美理曼已起入他室加外衣束以金帶惟亂發弗整亦不洗面上淚痕用表其羞憤以示衆目而待佛羅之至賴耶與海倫偕行過市抵宮牆之外賴耶初來時意遊子當能同返遊子者守衛之長也因不問入門口號比至門閉不得入計惟坐以待曙海倫語之曰欲入此門在余良易顧吾意不如少待爲佳或吾儕所訪之人會當出也遂至門前阿施利廟廊下坐伺郭門之啓未幾東方微見曉色海倫無言賴耶默睨之雖蒙面衣而心中自生俶擾以海倫時時幽嘆而胸際懸星亦點點墜紅不絕久之曙光已麗廟廊海倫起日行矣以吾心似兆不吉余歷多難而神意所如不能弗往二人出至門外守者見暮面婦人偕賴耶來甚驚其態度之美遂紅星佚史啓門賴耶入問之曰若輩伴侶安往守者曰弗知惟前者宮中忽大驚擾閽長乃去僅留余守此門耳賴耶又曰汝見嚼普利圖將軍耶守者曰否昨晚食後即不之見亦不復來視衛士如曩日也賴耶與海倫驚異而入徐近宮見羣民競奔便殿此殿近皇后椒房衆中多秉武器或徒其手第皆疾趨且遙聞呼聲發於殿內二人行益近見衆蟻附殿隅當椒房門外賴耶驚語海倫曰夫人且匿吾料必有死亡在前此間有幔汝當暫隱容余前偵其耗海倫如言走伏宮楹幔中驚絕幾暈賴耶方前見有人脫宮疾出爲其故僕因前呼之曰止何事起耶僕曰主弗知兇事起乎佛羅親徵留遊子嚼普利圖爲衛士長今乃以手加所衛之後後拒而大呼宿衛皆覺羣赴御室遊子抽矢拒捕人有死者迨息敦人古離斷其弓弦始就縛今將致之囚室以待佛羅庭訊彼輩執之來矣吾銜命往告囚室禁子去也海倫聞耗大戚使爲常婦人者或且戚戚以死以此罪人乃即己所選許之人而昨夜當來婚者也今復爲明神所侮往者已爾來者復然彼歷此生沉沉無所愛戀今初知用愛而證果又復如是海倫牽幔立慮不自持且顛僕於地俄聞聲哄然引首視之見羣人自內出中有兵士十人共舁一榻榻上臥人勒口梏手足了不能動衆舁之行如負野鹿太牢登諸鼎俎此即阿迭修斯終敗而受縛顧雖在縛中而勇猛弗遜昔日目光炯然見者鹹闢易如有所怖海倫乃見歡子矣特已躬負巨管將舁致黑獄因大呻且號蓋自傷不幸且悲歡情之第三篇不終與所陷之戾辱呼曰嗟夫阿迭修斯汝爲人中之良胡遽陷落至是阿迭修斯聞之詒其聲強起四顧頸額間血管皆債張掙扎至劇自榻顛隕於地惟受三木故不能立亦不能言衆復拾置榻上舁之竟去人悉隨之行獨賴耶弗去聞事之顛末及客所爲亦憂且恥前事悉忘不復疑慮但癡立引手自障其目海倫潛出拊其肩日丈可引余返廟吾愛已敗滅都盡惟須暫居此間聽神命耳賴耶俯首不語隨海倫出直至殿心忽止則見皇后美理曼亂衣披髮面有淚痕彳亍而至如狂人亂行莫知所屆亦無所爲後有息敦人古離從之海倫見後問賴耶曰此王家貴婦漸來前者誰也賴耶日此即後美理曼爲遊子陷於羞恥者耳海倫日且止容余與言賴耶呼曰否否夫人彼不愛汝會殺汝耳海倫曰否是弗能也紅星佚史第二章佛羅歸美理曼前行未幾即見長老賴耶並側立騫面之婦人又見胸懸赤色寶玉光如燃火心乃大焚如灼以彼知前立者即愛爾俱孚之海倫昨宵曾盜其美蠱遊子者也賴耶遇後俯首後大呼曰言之斯人誰氏賴耶畢瑟答曰此即居哈梭廟中之神女幸後寬假俾得平安以去美理曼曰彼當平安以去信哉耄夫汝何言者何雲神女須知此間更無神女但一興蠱妖巫其降禍格恩乃至不可計極緣彼巫故月月以來哈梭廟穴之中死人充塞而是地之殃亦未有艾聖水轉爲血色巨雹晝暝乳兒皆死吾子亦蕩賴耶汝乃敢躬引妖巫來吾宮禁耶使余不念前事者汝命當償其值若汝者因指海倫日亦敢來乎來亦大佳奴子聽之言次顧古離曰出汝兵剽其胸沒刃汝當復得自由並往日入官之貨海倫柔聲微應曰夫人慎毋嗾奴爲此余雖不欲殃人而人亦難於犯我古離小立握劍有疑狀美理曼日奴子速刺之如吾詔令否者汝伏此劍息敦人怖而大呼知後言既發行且隨之遂抽巨刃奔海倫海倫俟其至徐揭面衣目光射人第三篇真美畢現古離見之頓止狀似中矛心即狂易又大叫舉刃自陷其胸僕地立殞此爲息敦人古離之末路蓋殺於美相者也海倫見古離死返面美理曼曰夫人視之人無能害我也後驚絕失語賴耶則喃喃禱其護神已而後日去妖巫去矣汝胡爲集此不祥之家欲更降兇死耶海倫曰毋懼吾信欲去不思擾汝至問余胡來乃爲自尋其歡子昨日之夜本當就婚而神意陷諸羞恥乃至不可言說即彼勒兌氏子伊色加之阿迭修斯也吾此來爲冀一見彼美之面以彼容光乃能掣遊子之情使回心忘我且能使人中健兒緣彼而冒不底污其盛名美理曼知之婦人之美者最強縱他事多虛此獨非妄今汝洵美顧試審之不知能逾愛爾俱孚之海倫乎遂又軒其面衣神光朗然與後顏色相映二人對立逆視良久賴耶在旁似見生死二神互相物色亦似冥明二元被婦人之狀立其前也後漸乃言曰巫汝信美矣惜汝美乃不能持汝男子之心使彼獲無恥之巨罪吾殊弗料愛汝之人乃匍匐就我如小盜夜來竊攫余之名節海倫漸憶賴耶所言美理曼亦眷遊子事遂曰埃及婦人適有新事上吾靈臺吾思汝語亦真僞參半耳余亦弗信伊色加之阿迭修斯爲人乃猥賤至是且何至無所熒召遽思擁汝於懷余觀汝目知汝亦愛彼人即頃斥爲賤子者否汝尚少安勿努其目須知凡人無能害我但聽可耳余未仗魔術行事惟就明神所示諦觀汝語誠妄余弗能知惟一事非妄則彼阿迭修斯者於汝固非無情雖紅星佚史就我盟婚而亦運愛眼視汝故吾心之愛蓓蕾作花方及二日乃遽枯槁以死即弗槁余亦棄置弗理踐諸履下矣在婦人中余尤無助而運命所遭亦惟輾轉流離爲人所褻以度無數年無情之歲月至末初能知愛而陷誤復隨之余行且歸吾舊祠美理曼毋懼余將不復窘汝及彼格恩男子亦不復因余美而死以余將如神意而行因以一言贈汝汝當善待彼人彼蓋誤我特在汝者彼雖獲罪亦由愛汝之故孰能自海倫之手得阿迭修斯之心者其事良非易易美理曼汝縱思殺我今長別矣後此之覿邈焉無期惟願明神錫汝佳日多得歡娛頗勝前此賜海倫者耳海倫言已暮其面轉身欲去美理曼久立愧不能言聞海倫婉語怒意都盡如烈火爲清露所濡顧海倫行後未及一矛之遠而怒又作思胡能縱海倫自去使果衆生之中彼爲尤美惟竊彼色乃得所歡而一切惡因亦悉種於此且設海倫尚生則眠食皆爲弗適獨斯人死後或能得遊子之心蓋最者既去人自就其次矣爾時兵士已引返因呼日趣闔宮門悉鍵之衆如言逮海倫前門已悉闔銅扉相觸聲如擊盾海倫至門次美理曼又呼衛士曰要之毋令此巫逸去衛士皆交矛阻海倫之路海倫徐啓面幕視之衆驚惘武器悉墜海倫徐日啓之門即闢遂過美理曼賴耶及諸衛士皆隨之行中有未睹海倫之美者突前遮道思閉戶而力弗勝海倫已抵宮衙第一重門次美理曼令曰衆射此巫縱彼逾閾一步者皆死衆射此巫以箭言已有三人奮然握弓其一弦第三篇未張而弓裂次者方彎矢不出而墜其三矢發而斜中後側侍者倒地立僵即思閉門遮海倫者也海倫返立微語日美理曼其毋令衛士射慮利薇且返中而心汝其知之世蓋無能傷我因又上面幕語門者曰盍啓此門任哈梭過兵士皆失兵瞪目視其美急去鍵門闢有聲向後而啓海倫出衆又隨之逮轉眼復視已雜入人叢中杳矣美理曼見愛仇海倫竟去怒極變色而門者衛士實縱之逝時尚相率癡視狀如昏眩因大憤即盡定死罪賴耶進跪後前獨爲乞命曰後勿爲是禍且來降會如汝足下之死士與彼息敦人古離以人無能害神女並其友者後勿爲是恐惡耗且隨之至耳美理曼突然向之狀類狂易叱日賴耶聽之汝其再言余縱愛汝且爲佛羅臣僕長今余誓言汝死此其首次爾罪大矣緣汝實引妖巫來余宮禁今已聆吾詔歟須知吾詔如是行且隨之汝行矣速離吾目否則恐余不慎或竟殺汝吾今悉奪汝榮寵去汝官守藉沒汝產入宮汝行丐食於道俾永永弗睹汝面賴耶幸全急遁以當美理曼盛怒之前其可畏怖乃較剽劫牝獅之獸子爲烈也是時宮門又闔執閽長牽至後前其人似無所動亦不乞哀以彼心坎尚貯美相滿中如樽受酒遂論死刑吏一擊首隕賴耶遠立伺之大呻出宮急去美理曼尚一一召衛士將殺之忽聞呼聲作於宮外衆愕立聽之少頃又作且益慘厲曰佛羅歸矣佛羅歸矣隨有叩宮扉者美理曼不遑更戮罪囚惟趣人啓戶戶闢一人闖然入衣冠悉滿旅塵目光獰野發種種不理面目爲憂懼所紅星佚史侵已消損幾不辨爲前此佛羅矣佛羅瞠目視後又視足次臥屍厲聲而笑且呼曰何哉胡死之夥也寧死亡未有窮期彼神之修人亦未有艾耶否彼亦降災於此特較輕微想彼臂亦小倦耳後來前汝之死人安在盍攜汝死人來後進日猛納達汝何所中乃狂喫爾許適哈梭經此此二三臥人殆僅識其步跡者耳汝今何言佛羅曰然言耳容以妙事相語汝言哈梭所經因留步跡吾今請足其說彼亞普拉人所謂耶和華者亦經彼地循紅海之濱其處臥人尤多亦高臥識其步跡矣後急呼曰汝之禁旅汝之禁旅安在即至極地亦必有數人留者佛羅日後言然彼輩皆留皆留而剩余一人矣彼輩今已沉浮於惡草海波之上臥其濱者數亦十千海鷗掇其目野獅蜃其肉不封不樹而臥呼吸隨颶母以微嘆膏血沉於鹽沙惟阿施利大神來藉其衆爲地獄禁旅已耳今聽之吾前追亞普拉人及諸紅色惡草之海第已薄暮黑暗之幔來障吾軍與前敵之間故弗能急進是夜通宵沉黑海風怒吹似微聞大隊行聲與兵刃應答輪蹄作響逮曉出偵則軍前海水陡闢中成巨道亞普拉人羣行其中余急起士卒趁之衆如旨第車輪滯於泥沙行乃甚緩比吾軍至波心而亞普拉已抵彼岸余行最後方及水次風頓止海水隨合聲如雷霆余急回車登岸而吾軍車馬士卒已悉爲海水所吞有時黑浪山立尚仿佛見人如雲中星火呼哭之聲動天顧不久便沉萬籟都寂故大軍中獨余一人生也佛羅述竟聞者皆唆然而呻美理曼獨日哈梭妄神居第三篇格恩一日不去者事寧有已言未竟又聞叩宮門聲且呼日啓之使者至使者至矣美理曼日啓之消息當惡顧或不逮佛羅所言戶闢使者入目厲張而懼又經奔馳喉燥欲裂但矗立殿前不能出一語美理曼呼曰飲以酒侍者即將酒至其人飲已初不識佛羅遂面後跪後日消息若何速言之其人曰乞後垂慈亦毋怒臣消息惡也彼處有戰士一軍已向惡恩城蓋聯北方異國而成者中有都力舍狹伽列蘇力庫與狹耳陀那諸國土軍行神速而暴戾所過城市爲墟掃蕩一切但剩鷲鳥四飛與村市燼余煙火及人屍遍地而已美理曼日汝言已耶其人曰否又有戰艦一軍進向息訶東口軍中有亞圭溜精兵十二千即昔嚷多羅名城諸健者之苗裔也語已聞者益大呻惟美理曼日汝曹謂災害之來由亞普拉今彼輩去矣而禍不少衰使哈梭妄神居此格恩一日不去者將來之事亦正未有艾耳紅星佚史第三章苦具既夕就宴美理曼旁坐佛羅心含大怖回思禁旅士卒此時正隨惡草海波蕩漾耳全軍乃僅留己一人歸傳噩耗又思亞普拉人當已抵荒野寧居且遙相嘲弄矣而諸事中尤所關心者爲使者傳來消息有野人入寇與亞圭溜水軍已抵息訶東口因終日室處遣使走東北南方集諸大城市傭兵禦敵以丹尼斯城中軍行垂盡僅余五千人耳佛羅奔馳倦甚遂就宴忽憶當日留守宮門之健者問曰彼金甲之遊子安往耶美理曼低應日今當述其人之事余前此未言者以惡耗麋至襲吾曹之耳乃如大漠之驚沙也佛羅日今言之後略欹作耳語佛羅色遽轉晦如深夜不及聽已即躍起呼曰嗟夫雅萌闢多於此竟得憾者吾力足勝之矣美理曼吾弟吾後爾我分睽遙隔至遠如天香之於廟頂其間無幾微之情顧吾終當替汝一洗此污污汝即污我也彼遊子者今夜當弗得睡明日尤大難第明日之夕得安睡矣言已擊掌召侍者命出阿迭修斯致諸刑室且集刑吏備一切苦具在彼候之遂又默飲良久俄而人來白悉備如旨佛羅起問後曰盍偕余行乎第三篇後日否余殊弗願再見斯人且汝今夕亦可勿往惟縛諸苦具之上命刑吏飼以酒食則明日死更不易又在室之前後各置炬火使彼獨居刑室達旦令於苦死之前得百死也佛羅曰今如汝意明日睡時余當蒞視彼受苦痛也遂語侍者命布置如後旨阿迭修斯被攜至刑室置苦具之上衆如佛羅言去銜枚飼以酒食食已筋力復健衆又緊其桎梏前後各支爐火競嘲笑之而去阿迭修斯獨臥石榻沉憂上心因而大呻此處似爲浪遊末路亦如亞孚羅大諦所示言當臥海倫臂際今此冰人之石殆即海倫粉臆矣抑且復得自繇金甲帖背與衆憾再相見耶雖然此何能爲三木加身人力所脫遊子縱健亦弗濟矣彼昔虔祀明神而今安在抑此後誠將永永不聞巴羅鏡角之聲乎彼又胡爲忽背巴羅而祀伊兌利亞之後今明神自踐其讖所以酬崇祀者效乃如是而已阿迭修斯自審無免呻曰亞孚羅大諦安在使吾曩時不暫爲汝役頹運所中諒不加厲言已張目則刑室已滿神光方驚訝間旋有聲自光中出蓋伊兌利亞亞孚羅大諦之言也聲曰阿迭修斯毋鑫我爲慎勿以爾事至斯而總我勒兌氏子汝宜自責吾言云何不雲惟憑胸前流血之星得彼海倫而海倫語汝不嘗謂視紅星爲識耶今來者一人不懸赤星以蛇爲佩汝乃悉忘吾示引於愛欲自就歧途汝心既蒙致真妄在前漫弗能別須知美非一相或如海倫或美理曼悉依人心成差別見顧其間明星毒虺自有逕庭今使蠱於幽歡當誓星者乃憑蛇而誓則其獲紅星佚史果亦僅得蛇爲報耳聲已阿迭修斯益森然大呻語曰神後吾信罪矣顧吾罪乃弗能邀恕耶聲曰然阿迭修斯是亦有恕第罰必先之此亦運會使然爾後盡汝一生不能復偶海倫緣汝已誓於蛇因不克與星復近顧星光燦耀自無窮期從死霧迷漠中以光燭汝逮汝再覺會相見耳此所以慰汝汝當不死此中亦不被苦以死亡趣汝當在水濱如古先知之言而未死之前必一遇海倫縱已非汝有顧尚得受其情辭愛吻今知之戰士一軍與汝國亞佳亞艦隊不日趣格恩矣汝急前御摧折之試視彼處前日擊多羅之劍光當炳炳以耀此亦定命應然縱彼輩爲攻取多羅戰友之苗裔汝亦不能弗前與己民相戰汝由此戰始得其死由此死中乃得世界慾海倫之懷抱綾此世間海倫雖似永存顧亦僅美之影相在人目中一一如所意而現惟死殿毗舍豐尼之囿彼乃定居能爲汝有蓋是間無復有美及彼衛者介人生喜樂之間亦無星蛇互形以罪惡之力剖一者而二阿迭修斯且壯汝膽吾盡所知悉語汝矣汝自珍重聲至此止神乃隱去阿迭修斯大悅緣彼知海倫雖失而不至永無得期亦不復恥死亡之來摧襲矣夜半佛羅已眠獨美理曼久弗入寐徐起披黯黑長裘裹其面燃燈攜之潛過空殿至一地其地有密梯循之下梯趺得門閽者方睡後蹴之起其人奔欲捕後後出信物示之爲古後泰亞之環上作哈梭拜日像門者見環鞠躬門立啓美理曼入門過小徑無數直至地腹終抵小室之外室中燃燈第三篇有數男子聚談後潛聽之男子談良久轟笑甚歡後推戶遙視凡得六人皆亞索丕亞產目映然環坐地上中置蠟制人形衆操刀分割燒針鉗至赤焦炙之並他種苦具奇慘可怖蓋衆刑吏方共議明日苦遊子之法因先以驗實後視狀戰慄吐息微語曰汝曹死手吾今允汝明夜未至汝曹當如是死耳遂入室舉其環吏皆俯伏後過舉着屐之足蹋蠟人碎之室之他瞰又得一門內通小道後循行直抵石門門半掩有歌聲自內微度後卻立而聽蓋遊子之聲也歌曰寧羞楚之填臆胡不忍此須臾善惡悉其己造良吾日之就除瞻袖斯之金座望雙尊於太虛爲衆生而造種布哀哭與歡娛今生趣之已滿盡樂方而無余既遍歷夫愛戰又禍福之與俱盍努力以奮鬥贏末戰而就殂趣冥路兮無言索故友於幽都有赫多兮相俟與多羅之徵夫噫嘻寧吾將不復戰兮抑戰之弗吾愉縱西方之黯澹兮日不臨此暗隅顧汝將於茲永息兮脫塵系之煩拿嗟吾心兮忍諸美理曼聞之深異其堅忍臥苦具之上乃不畏蕙尚洋洋作高歌也遂啓戶入室景象滋可怖人室頂甚高作弓狀四壁滿繪身受苦刑之圖其人皆爲忒於世逮死乃付靈魂於煞德壁上又懸青銅之環與桎梏鎖子尚見人骨零星懸附其上中央置石牀阿迭修斯挺然索臥裸體僅被圍裙牀首尾皆支爐火以照室內余光反映苦具之上爐之遠處有煞克忒之檻籠作婦人形斷然露齒而笑又有巨束自屋脊下垂用縛刑余罪人燔紅星佚史於火中者美理曼竊行立於牀頂阿迭修斯被縛殊弗能見特似少有所聞歌鬥止側耳而聽美理曼又視牀上臥人其人蓋人中之雄而彼之歡子乃凝立良久已而阿迭修斯覺有人至遂語甚狡曰來者何人若刑吏者其即始汝工吾不之懼無論若何苦我斷不能自吾口得呻楚之聲惟吾詔汝我死不及三日明神即爲報復而報且極慘禍降汝身及嗾汝之人彼神將操刀火報我仇怨緣已有大敵近前爲無數異國戰士與水軍一行皆吾族苗裔亞怯亞人長奮鬥者彼輩突前勢如怒狼當衝之地皆爲黑暗逮足跡所經乃轉殷赤名城大邑悉付劫火煙雲上接於天惟沃以是地人民熱血火始就熄咦是中亦有汝血有汝視我者之血也美理曼聽已俯視阿迭修斯之面移動間外裘忽開露腰際金蛇之首目閃然狀如怒視微影映入牀後銅爐阿迭修斯瞥見知立其旁者矣遂語曰皇后美理曼佛羅不忠之婦汝來胡爲殆來監汝工否耶汝毋彷徨余後其前立俾余見之汝勿懼余既嚴縛不能舉只手拒汝矣美理曼不答特深異遊子未見胡以能知遂循牀行去裘而立容光黯然畢現阿迭修斯視之日美理曼汝來究胡爲者吾聞汝以犯汝相誣寧汝來一視犯汝之人抑來視余刑令奴輩支解吾身取吾血灌爐火耶嗟惡婦汝信造大殃於余今余已奄然待盡於此當可益益造其兇禍惟吾詔汝汝之苦痛行將更多猶衆星之多於大地緣汝且爲渴愛所烘永無止日曆各各國土各各時光被此苦難又將再三得勝着持有顧亦旋失之得意之頃吾當盟星者今乃憑蛇與汝第三篇爲合歡之誓顧美理曼吾又詔汝彼星光者仍將永曆死生作余烽炬而汝亦受蛇糾纏爲汝運命美理曼日休矣毋更以痛楚之辭語我須知余因愛得狂益以汝之狠傲令我風矣汝試揣余胡爲來此余來即欲脫汝死耳遊子聽之爲時促矣汝胡以臥而先知良不能測顧所語有非妄者則蠻民果撲格恩並有戰船悉載汝國士卒且佛羅亦信獨歸所領軍旅皆吞於惡草海水不余一騎余殊不知胡以自愚至是顧終當救汝阿迭修斯余欲解佛羅之心赦汝巨詈使御來敵此良吾力所及惟汝須忠於佛羅出徵蠻族盍先誓之阿迭修斯曰誓矣自殘國人事雖甚悖顧弗能計矣美理曼汝傳語止此耶美理曼曰否吾事殊未了此亦當盟否者必死汝弗得復近彼人無論託足格恩名日哈梭抑有他號汝弗得近以汝昨已妻我矣阿迭修斯亦允美理曼又曰彼當永永離汝而汝者而汝者則憑明誓靈神永與余合無間余在世間易爲何相或命何名汝之與我終相聯繫且毋許語佛羅以昨夕事阿迭修斯日諾吾亦誓矣美理曼曰設日後佛羅歸諸阿施利而彼哈梭亦赴下界者汝阿迭修斯當婚余美理曼盡此生余日以真情待我阿迭修斯聽至此默自計量返憶女神所示知美理曼將殺佛羅且及海倫佛羅生死本不甚爲念而海倫則無能加害縱顏色變換不居或爲此相或爲彼相顧必迨人類盡亡彼乃有死上就明神之列且知己當復出履末次浪遊之塗而死亡之來即俟於水裔思定乃答曰美理曼此亦誓之破此誓者俾沉淪羞恥之中永紅星佚史弗得出美理曼聽已跪牀側流媚眼視之曰阿迭修斯此甚善顧余不能弗要汝誓汝幸勿惡我須知余即有罪亦緣愛故阿迭修斯汝之影像墮余心坎中余抱此空虛者已不知歷若干歲月今汝來矣而余復久在睡夢逐影而行今竟得見生人愛之迄於萬死吾遂自馴其傲冀獲汝使即吾懷明神因易余形如汝所訪者就汝以爲汝偶阿迭修斯意者余與伊人元出一本即極言之吾亦何能遽絕汝乎當汝屹立力撲羣狗之時以至息敦賤夫斷汝弓弦言未已阿迭修斯亟奈何幸語我古離奈何美理曼吾請臥彼於我之舊跡而以吾之定刑殺之美理曼曰今述一事當快汝意但惜汝請太遲耳哈梭妄神視彼彼自戕久矣余且歸休長夜已闌佛羅當於未覺之前甘其夢寐阿迭修斯珍重今夜汝榻良堅而御牀則軟會待汝耳遂別去阿迭修斯目送其行自語曰唉妖女吾榻今夜良堅而御牀獨耍待余於毗舍豐尼之國耳特汝弗能分此吾榻今夜良堅盡死夜之中汝榻且堅於我死期迫人彼阿旁鬼伯乃將恣意懲僞誓之人耳第三篇第四章佛羅見夢是夜佛羅倦於憂勞沉睡至適美理曼返宮直入佛羅臥所立牀後舉手作術自象齒之門召妖夢集於佛羅佛羅乃夢夢中似自臥榻上造物闢多冉冉自天而降經廟頂立其前黝然如巨靈佛羅在夢境中似醒起伏神次詢神降靈之意神曰愛子猛納達聽余九弓之蠻已前趣格恩古地矣衆以九國合成欲進蹴格恩令鞠爲茂草余子猛納達聽余余當給汝勝着速醒速醒毋慵臥如是余當給汝勝着行破九弓蠻民易如農夫之斫僵木彼輩當敗恣汝糜爛顧吾子聽之此亦不須自赴彼囚室中臥一健兒善蠻民戰術習爲浪遊遊滋長遠汝當釋其束縛錄爲兵長即有巨管亦勿問猛納達趣醒趣醒吾今齎汝大弓足撻九弓之蠻者美理曼遂取遊子之弓置佛羅牀次潛歸己室幻夢迷離亦與俱去響晨有宮婢將佛羅命召後諮議後至前室見佛羅方持歐列圖皁弓突問曰汝識此弓耶後曰識之汝亦胡遽弗識此即嬰婉盡死之夜救吾儕於衆怒間者蓋遊子物也今以侮我故已置刑室待授掠矣佛羅曰彼雖辱汝顧能紅星佚史拯格恩使勿落蠻民之手者亦彼一人耳後聽之吾將言夢兆因盡述其夢後日彼人侮余至矣今轉錫以榮寵使長佛羅禁旅事滋弗愜顧既秉神詔胡可弗遵汝其命奴輩出之返其甲冑攜之來佛羅如言阿迭修斯遂辭石牀復着金甲威猛如昔惟弗返以武器出立佛羅之前佛羅又述所夢與道死之故阿迭修斯立聽不答佛羅又曰遊子選之願返就刑室死於刑吏之手抑長吾軍出御九弓之蠻耶汝誓良不足信吾殊不欲得誓特我則誓之設再不忠余事者吾必復送諸汝舊遊之石室阿迭修斯日使佛羅罪我來見詢鞫者余或有辭以報顧禦敵之命乃無後言佛羅既不令余誓余亦不復有誓惟使任我屬以士卒十千兵車百乘者吾當撻伐汝敵使不敢復面格恩縱其中有國人眷屬亦摧之弗恤第使不幸而敗可即命監軍殺我送諸赫兌之居言次環顧殿中索長老賴耶欲使傳語海倫顧弗能得賴耶避後怒已遠遁矣佛羅遂命其臣導阿迭修斯乘以兵車赴惡恩城其地軍旅聚焉佛羅又誡守者使日夜露劍如遊子不御來敵返向丹尼斯者殺之迨大軍發惡恩則歸其弓劍箭徽百事悉秉其令勿違惟阿迭修斯面敵而退或戰不勝轉爲敵逼者監軍亦即殺之阿迭修斯聞約微笑如狼顧亦不語大臣乃前偕與俱出使登車馬兵千人從之遂發美理曼登丹尼斯睥睨而望目送其去久之已不可見但余荒野煙沙一痕杳然藉識遊子軍行之跡而已阿迭修斯登車亦返顧丹尼斯思後此且不復見黯然而第三篇悲又遙望哈梭之廟聳峙天半神閣皎潔有輝下臨黃波狀如晶石今彼已前趣死路不得與廟中人握別想獨坐閣下方怨其用情之不固耳際遇如斯可謂至惡而念事之酬報尤覺愴然當車行向惡恩時阿迭修斯沉思至久惟聞馬足蹴沙聲如奔雷人震耳膜思極忽舉其首陡見沙阜兀突於前距車遠可一弓阜上有人乘橐駝鵠立如有所待阿迭修斯甚異之不審何作而其人已趣駝向車已而止大聲呼日咦監軍亦叱曰汝何人乃敢叱吒於佛羅御軍之前其人曰吾非他方自蠻民中得消息來者耳阿迭修斯視之其狀甚異老而枯槁似長日爲陽光所炙膚肉皆黑且藍縷如乞人顧駝脊之飾乃以紫革爲韓鏤浮凸銀花阿迭修斯復視之殊非舊知而面目又似極稔時監軍命御夫止馬召老人日汝前述其消息其人曰吾之消息舍佛羅羽林軍長外無得聽者其令彼下車就我與語監軍曰否彼受誡矣殊弗許遊子與人語駝上人曰一任汝意去矣去矣去而就死世間愚人恆絕天使良非汝作俑者監軍怒曰吾將命士卒射矣老人曰射則吾之智慧與吾息俱盡伴吾熱血滴入沙中耳癡人其速射監軍聞言大惑察來人狀或信天使返顧遊子仍晏然似無所動惟心中默自忖度思能與其人言者當得佳耗監軍召騎將議良久已而偕來白遊子曰將軍可下車前行十二步與語第行過遠者當射汝並處耄夫言已又呼老人告之其人果下鴕前十二步而止遊子亦前洋洋如平時二人對立軍士遙望不能聞其作何語惟彎弓伺之紅星佚史敝衣老人先曰吾問訊勒兌子伊色加之阿迭修斯遊子聞呼凝視彼雖僞裝亦已識之遂應曰吾亦問訊司藏之長雅萌上座賴耶長老無恙老人曰吾信長老賴耶顧已無職號緣後美理曼因汝遊子及汝歡神女之故已褫余爵今聽之余以道術詞得佛羅見夢及汝出御蠻民乃微服乘丹尼斯至速明駝出間道遲汝於此有事相詢不知前日之夜胡以竟誑神女寧未知彼人堅俟於廟門之外耶吾遇諸門外引以入宮而爵祿即由是被奪今哈梭已返其居至何以得返余弗能知第知彼方沉憂怨汝情之弗卒耳阿迭修斯日奴輩舁余入囚室時固似聞其聲息嗟夫彼乃強余不信耶賴耶汝知美理曼幻術否乎汝未知彼託愛爾俱孚海倫之形因得我乎遂約略述其狀賴耶聞遊子已誓於蛇戰日今知之矣遊子毋懼禍惡之來不在汝身及汝歡神女彼行蠱之蛇獨食其報耳阿迭修斯曰賴耶今以一事滉汝吾自知臨命近矣故希汝往尋哈梭爲言失墜之事此事一了吾死亦甘且冀彼宥我吾之愛彼實無二心賴耶曰此良吾力所及兵士已喃喃相語吾須行矣遊子聽之九弓蠻民已集息訶東岸自惡恩前進程僅一日道中皆山直達水次山中有峽谷敵來必取此道遊子汝當設伏於布洛蘇比乘而摧之珍重前路使余見哈梭者當傳語弗漏顧尚有言告汝時運之合孕育斯成怪產之來期不在遠吾夜來夢惡死亡幻象疊乘吾目滋可詫怖今珍重行矣言已卻行攀駝煙塵四起瞬息已杳阿迭修斯亦返登車將士以軍行忽止方相聚議而阿迭修第三篇斯殊不能明述所聞第日來者信一天使來自世外授我勝策者耳車馬復前未幾抵惡恩城羅亞廟前有圍場極大軍士悉聚依尖頂石塔支帳而居塔外爲山門則將作大匠賴耶所造而剌美綏斯大帝用以答羅亞光榮者也紅星佚史第五章紀死人語皇后美理曼望遊子車行已遠入塵影中始下黯然歸椒房寂坐良久逮暗色漸集室隅而心中惡念亦與俱集思其所歡乃既得復失百感悉入惡境且已淪罪惡深淵畢世不能復懺所能希者惟遊子舊盟謂倘佛羅晏駕海倫亦亡則當婚彼如是者彼且退縮不敢面血腥之事耶不然自惡度惡彼終須進耳後遂拊腰間枳首金蛇向暗瞰自語曰猛納達阿施利待汝阿施利待汝矣海倫殉汝之冥魂亦已萃汝門矣此必應爾佛羅汝今夕且死汝神女海倫亦當了矣世間男子信不能傷汝彼火焰者寧尚戀汝愛吻且無女子爲汝舉荼毗之火耶遂起召女侍令出豔服着之冠金冠胸際束蛇形金帶衣已又似探一物藏之胸次直入前室就宴佛羅先在一見覺嬌豔異常因大歆其美至並忘禍害精神專注如數年前作象戲佛羅強擁之美理曼抽劍反擊時也是日後見佛羅愛意現於顏色不覺舊恨悉集湧於心坎顧仍嫣然而笑談言甚美既就食佛羅大飲後睨之微笑目光炯然婉與談詼不已佛羅飲久誘惑益深惟冀複合此外更無所驊未幾宴第三篇已退息前室侍者皆去獨留後與佛羅二人佛羅徐起就後執其手注目視之後亦弗拒是時金幾之上適臥琵琶棋杆各一具骰數枚棋子皆金制佛羅拈一金帝弄之掌中語後日美理曼汝我分離倏易五寒暑矣我弗能得汝歡情如五木一投棋一妄動滿盤輸卻矣吾儕乳兒早夭軍旅亦敗而蠻民自來息訶如青蠅集於水次美理曼今吾輩間殆惟情尚存耳後徐視之意似不惡且如已柔其心者顧仍弗答佛羅又日美理曼垂死之情其能復起恚怒之愛其有宥辭乎後取琵琶微勾以指了無律韻答曰否吾不知此亦誰能知者吾父剌美綏斯時樂工朋泰爾所歌舊愛重新之曲中作何言耶佛羅置金帝局中又無聊而擲骰子偶得色二六日哈梭是爲喜色因自忖運兆大佳答曰美理曼曲中何言者吾數年不聞汝歌聲矣後乃撥琵琶而歌聲至幽媚彼蓋自懷遊子而佛羅以爲應於己身也歌曰倘舊愛而重新兮黑雲胡其弗樂或鑑汝侮而昭蘇兮憐余生之飄泊猗歡樂之何如兮愛其蓬蓬而覺耶將愛宥之能薪兮荒廣田其胡獲耶其一余飛習習迅以前兮胡弗踵既逸之芳情耶余呼余媒寧終虛兮抑愛將能吾聽耶嗟夫嗟夫余求輾轉終成空兮抑又呼籲之無靈也愛乎愛乎弗聽余言而絕余兮愛其將不復醒也其二佛羅日彼將不再醒乎使二人共禱者愛猶力卻其紅星佚史禱後日使二人共禱者事宜可濟能禱彼必聞之矣佛羅意後心已爲憂患哀憐所動殷然問曰美理曼汝前此曾以象戲得吾王冠今吾儕亦以此博汝歡可乎後曰夫子言當余亦願與汝博惟余手鈍已失其技美理曼將復輸且失一切矣余先整局再爲夫子攜美酒來遂整局已至室外取酒一大尊置佛羅手中佛羅殷於象戲未即飲舉手先弈後應之良久室中黯香馥鬱銀燈作焰甚烈而後目亦耿耿相應未幾棋闌後大負佛羅亂局乘興舉酒一飲盡之呼日佛羅死矣美理曼瞪目對視亦呼曰佛羅死矣佛羅悸日美理曼汝眼光何爲有異汝眼光胡乃有異耶言次頓失色面如死灰以前此曾見其狀蓋在殺哈太色加時也美理曼銳聲以應如婦人之唱輓歌曰佛羅死矣佛羅至偉大之佛羅死矣未及數一至百汝生已了奇哉明日至汝猛納達者當坐哈太色加坐處死者倚死亡而居阿施利子孫自當憑阿施利之膝而坐死哉佛羅死哉惟當汝臨命時聽之吾歡乃僅一人彼領汝禁軍之遊子乃真吾歡耳吾以道術竊取其愛以是彼乃羞我故我特於衆前妄植以罪特彼此次來歸者正汝端拱阿施利膝上之時彼即坐汝佛羅之御座緣佛羅今已死矣佛羅聞言力聚其氣強起奔後向空四擊後徐徐引退佛羅亦徐徐進景極可怖俄而矗立張兩手僕於地死矣美理曼目作異光就而視之曰試看此爲佛羅末路彼人中之王衆生性命悉懸其呼翕止如鳥羽甚善今任其去大地會且赦彼死亡之至勝於愚夫此事已了了之甚善或第三篇明晚之事亦了海倫就眠亦偕佛羅永息今姑滌此酒杯如睡意來者今當就睡唉此時睡意乃飛逸向何處去耶逮明日至彼等當見佛羅已死此事甚善何足異者帝王死亦常耳今吾將行咦彼目猶爾怒張吾殊未嘗見如此可憎相也次日朝陽復出聚於塔尖男子皆起自就其業美理曼獨臥金牀之上終夕不寐惟守視日光東作且待宮中消息未幾鬥有大聲遙聞門戶啓闢與足音雜起蓋事發矣呼聲慘厲但曰佛羅崩趣醒汝睡者趣醒起視兇事佛羅崩矣佛羅崩矣美理曼起宮婢隨之自室中奔出叱日孰得此惡夢孰乃夢呼擾彼沉睡者一人對曰後此非夢請入前室覘之佛羅臥地已賓天矣亦無夷傷不知死乃胡狀美理曼即大呼披其發淚涔涔然自玄目而墜疾趨入室見佛羅衣御袍仰臥而死後視之如中殷憂喑不能語既乃大哭且日閔兇未已降茲格恩及格恩庶衆佛羅死矣咦彼死而無傷終竟中哈梭妖術爲彼弒矣嗟夫佛羅吾之夫子遂跪地以手按死者之胸曰吾今憑汝死心誓必爲汝報復殺彼妖巫孰害汝者衆來舉之起此帝王中第一可憐人也其被以死者之衣置阿施利大神膝上且遣使者四出以後命呼於市日凡我丹尼斯婦人有子女夫子兄弟眷屬或所歡死於哈梭妄神妖術及哈梭所降災或以哈梭故奴羣遂行而死於亞普拉之戰者其俟我於阿施利廟中臨阿施利大神與大行皇帝之前共決方策衆如言舁猛納達出易其衣置阿施利膝際歷一晝夜然後大斂又有使者召城中婦紅星佚史人集廟中待皇后駕至美理曼又益遣其奴或十或廿爲數凡二千命集丹尼斯薪木脂油瀝青之屬及雜草凡數百束皆備覆屋者悉積哈梭廟左近空野累如丘山是日既逝事亦悉備城中婦人聞佛羅晏駕皆相率號泣滿於道路時賴耶已別遊子歸丹尼斯驅駝疾馳將至駝憊不中行賴耶乃下步行至城下日已就夕人亦大倦入門遽聞婦人嚎聲詢之路人不知何殃更降格恩既乃知佛羅死矣賴耶即知弒帝之人心益大憂以彼知斯人非他蓋即素所奉事親愛之皇后月兒美理曼也因思當人宮面後直揭其隱然後就死已而聞美理曼召丹尼斯婦人相見阿施利廟中意乃復易亟返城中潛居之所飲啖畢以人傳是夕禁男子入廟乃去丐服別易新者僞裝作老媼狀時已昏黑惟西方尚赧遂潛出雜婦女羣中向阿施利廟而去途次一人問曰孰弒佛羅者且後召吾儕相見又曷故耶第二人答曰佛羅爲哈梭妄神妖術所害故後見召集吾儕商處置之術耳第三人言曰勿更雲哈梭吾夫吾弟悉殞其手矣彼又禍格恩使嬰婉皆樂吾子尚幼亦殘於是噫吾無他求但得面哈梭捉而支解之者即往見阿施利亦樂耳第四人曰顧亦有謂禍因非自哈梭凡格恩諸殃悉由亞普拉妖神所種或又謂後實手弒佛羅以彼鍾情遊子即前此方來者也第一人曰汝良癡人後胡能愛彼彼蓋辱後以無禮者第四人曰事或如是非彼無禮或反以狡策蠱之如婦人常態耳良然事或如是吾年耄見事多數遇爾事第三篇矣第一人曰然汝誠耄荒汝無父無夫無兄弟兒孫亦無歡子絕無愛汝之人能中哈梭妖術而死今敢再謗皇后者吾儕且攢毆汝掣汝謊舌使脫根而出第二人曰勿聲廟門近矣嘻世有如是景色集爾許婦人乃無男子與爲樂笑景大可怖來來其力前否或慮弗得隙地咦汝兵士何爲者吾曹皆婦人吾曹皆婦人汝母畏亦無須袒吾曹之胸但觀吾目爲哭死者故乾枯且盲矣今其力前今其力前羣婦人悉入廟門賴耶亦乘亂混入無疑之者時廟中幾悉滿婦人天未深黑而室內已多支炬火耀於暗瞰神座前幔垂不捲已而人盡入門門隨闔且鍵即聞幕後有聲呼曰肅靜衆皆默炬火之光森森照婦人面皆仰而變色如紅焰之照白色海沫也俄而幔分向左右徐卷神壇燔燎光焰四出射前列婦人面上返映阿施利神像像膝坐佛羅赫納達死體仰首倚神膝前周身纏素帛如白石像手縛鉤杖鞭圭一如阿施利所持者綜佛羅全形與像無二而面之陰冷可怖亦如之像之前偏陳黑色御座皇后美理曼儼然在其上狀極莊嚴容光美妙衣格恩御袍冠雙冠上作糾蛇狀手秉晶制十字架爲生命之符而紫衣裴褶間則隱約見金蛇雙目後默坐良久婦人皆仰視震驚其美與佛羅之怖狀已而後言矣音抑而不揚顧廟中人乃無弗聞者後曰丹尼斯之婦人聽爾後言汝曹其互察人面使是中有男子潛來者可牽之出共支解之以男子弗得聞吾儕諮議恐緣彼狂惑或敗吾事婦人遂各察鄰坐傍賴耶坐之老嫗亦細察其面賴耶大懼而戰惟紅星佚史踞陰影中亦強張目還視之似尚疑嫗僞裝者嫗遂無言羣視既已知無一男子後乃曰丹尼斯之婦人今其聽爾後言災禍頻仍落于格恩之頂於茲古國遽爲衆毒所歸吾屬乳嬰皆死奴輩又恣其劫掠因而遠揚國中精兵又悉受惡草海水所吞咽而蠻民入寇如蚯孽爲災已羣飛而集於海岸丹尼斯之婦人不其然乎衆婦人同聲應日後然也美理曼又曰奇禍降于格恩乃有妖妄女神來寓茲土逞其妖術造大害於國中逐月以來男子羣往希見其兇厲之美而逐月以來即死於此彼自人之室家取其夫子又自將婚女郎奪其所歡奴僕棄其主人趨而向彼長老亦別神壇而去即意昔斯僧衆亦均麋聚彼門爭欲見斯幻美而彼乃以各各媚相示諸人人又各各分酬以果即兇死是也凡尼斯之婦人不其然乎衆又哄應曰嗟夫嗟夫後然也後曰吾諸女兄弟災禍降于格恩且及汝衆顧在吾躬乃爲最酷吾民多死吾國就荒吾惟一之愛兒死於大疫辱且及余格恩之後汝曹婦人試爲思之吾奴已逃軍旅亦盡而其究竟嗟夫吾諸女兄弟吾夫大聖偉之佛羅聖剌美綏斯胤子乃長別余而去視之視之汝曹皆爲人妻試視汝曹皇帝而吾之愛夫今彼兀坐於此縱雪吾涕淚禱詞亦不能復動其冰冷之心使微嘆答我嗟夫兇禍亦降彼身彼爲兇禍所擊乃亦沉息而長此終古視之視之汝曹皆爲人妻而今爲餐婦其來其來盍與我同聲而哭之言已衆婦人均張其目且大呻美理曼則以手承其面己乃復日吾諸女兄弟吾今欲祈明神敢憑諸神威靈第三篇假死者之口以明兇災所從至吾以精誠頌禱乃克致此汝曹同病之人當自知此語胡來初非出之余口特託死者之脣發明神之語耳衆皆戰慄不可止後乃向阿施利膝上佛羅之屍作朗語曰汝阿施利子已死之佛羅其聽余言汝西方主者死旅之長阿施利其聽余言阿施利聽余其假彼脣顯汝靈聖以彼冰涼之口而吐生人之音俾吾民共得聞解余雖塵世衆生惟憑吾精靈祈汝言說試爲言孰爲格恩禍害之源猗汝永生陳死之主者其爲余言禱已壇間火光頓暗闔廟靜寂可怖於幽暗中美理曼黃金之蛇冠阿施利素石之像猛納達慘白之面皆益慘澹入於迷漾已而龕火又閃如夏日之電火光遍照屍面衆視之則死者之脣徐動遂發聲如常人惟嚴厲可怖語日彼亞佳亞之憾者亦即伊利阿之滅亡彼居哈梭之祠堂爲男子之運命而非男子所能傷惟彼人者實召神怒于格恩之地吾言之矣語已反響亦漸絕婦人聞死人言皆震懾以手障目有僕地者美理曼日吾諸女兄弟速起汝曹已聞神言此非出自余口而發於死者之脣今其起趣哈梭廟門孰爲禍源已得明示容吾儕速窒之彼爲男子運命非所能傷而吾亦弗求男子之助彼等奴也以彼美故至捐吾儕弗顧惟婦人誠當自行吾曹之乳且凍而凝於胸中更何憚以纖纖之手蘸染熱血即千災並及更何惜棄其溫柔所當裂此穢美絕其根株勿令紅佚史萌孽吾儕盍往焚哈梭之廟使與寺僧同燼而彼之美豔經吾儕怒火之焚亦將融化都盡有如蜂蠟吾諸女兄弟言之寧願偕行傾大恥於彼一身塞禍水之泉懲殺人之罪以報禍殃死亡之怨耶後語竟衆皆發銳叫聲怒而猛呼曰美理曼吾屬願行吾屬願行速向哈梭引吾屬趣哈梭之廟將烈火來將烈火來速引吾屬趣哈梭之廟第三篇第六章焚祠賴耶一一聞見急返身廁人羣中潛出悉力奔哈梭祠堂胸中滿塞羞懼且彼知佛羅之死非由海倫卻由彼所撫事之後美理曼而猛納達死體所言亦非神語不過美理曼幻道之力緣彼自泰亞以來獨擅奇術冠埃及女子又秉古蛇之教故力能及此賴耶又知美理曼之圖海倫其故與鴆佛羅正同以思得遊子使海倫尚生則事將弗遂賴耶固正直之長老樂善愛神而疾邪惡以是念後兇德心大焚灼遂自誓謂使爲時未晚當自盡其力赴訴海倫俾先避勿罹炎火又悉白美理曼隱忒以舒窮冤遂大奔股屢弁幾跌已而及門即叩環求入門者一僧見之問曰媼來何作賴耶日希汝引面哈梭耳僧日世間無婦女子乃過此門面哈梭者哈梭非婦人之欲也賴耶不答作口號僧大愕思婦人乃亦知此立啓其門賴耶入抵第二重又有門者問何作賴耶仍曰吾欲進面哈梭耳僧曰世間巨有婦女子乃欲進面哈梭者賴耶又舉號僧猶豫賴耶曰笨伯俾余人余神使也僧曰婦人使汝僅人間使者往趣死耳賴耶曰然死果臨余頂矣紅星佚史門者大詫啓戶令人賴耶自審已立石膏神座前矣座中有光外耀四壁赫然此時心雖大懼顧不止其步且默禱乞勿罹冥劍繼啓青銅戶篌愫然而入中似無人見攻亦弗覺冥劍下擊當面懸達亞錦幔搖搖自動顧亦不聞歌聲進覘室奧有懸虹多具皆明火光耀四發火光熊熊中見海倫俏然坐錦機杼柱間而機上已無織帛蓋此帛爲運命之末障已爲遊子所裂棄置兩傍海倫孤坐胸際明星仍有紅質下墜扶頭默息妙目清澄向虛空而視賴耶戰慄而前海倫初未之見逮突自投地乃驚問聲發如聞妙音曰汝何人乃敢突如其來破余沉悶寧汝信一婦人來欲面我秉明神之意爲世界婦人死仇者乎賴耶起立對曰白神女吾非婦人乃老僧賴耶即兩夜前遇汝廟門之外引入佛羅宮禁者吾今冒死而來思有所白以汝行且遇險爲皇后美理曼所中且又受遊子託爲彼傳語來也海倫舉首視之似異其語答曰賴耶頃汝不名余以不死之神女耶余既不死即人無能害又安有禍險之來死亡非吾分也汝勿復語我以險嗟夫非世界萬事悉了者余弗能死耳特不義之遊子今何如矣余之於彼傾余婦人之力與精魂知覺愛之正未有盡賴耶須知司死之神已怒而見杆故以愛劫惱余不死之年嗟夫當日吾於汝頃所立地見彼吾靈即有所知知吾昔以加人之熱惱今乃及彼我二人矣賴耶曰雖然遊子之於夫人固未盡無情也今聽之吾將語汝海倫曰然則言之嘻趣言之趣言之賴耶乃述遊子所寄語不第三篇遺一句甚捷且詳海倫一一注意聽之逮已乃曰微哉汝實將佳耗來之使者吾今悉恕彼人矣顧彼當誓星者反憑蛇而誓則緣此罪障畢生不得更爲海倫夫特吾儕終且趁彼而行耳賴耶聽之來者何聲聲且再作乃銳呼如赫兌遊魂之衆瞰也賴耶日此即皇后來矣後已率丹尼斯婦人來火汝室彼既殺佛羅今且殺汝思自得遊子而擁之夫人行矣行矣海倫曰否余弗行任彼自至惟賴耶汝可疾出伏衆中待我逮余出可前就我第前勿懼當俱往視遊子至如何而行將屆時示汝去矣速行並挈寺僧俱去賴耶遂出見僧衆悉聚門外呼之日速遁丹尼斯婦人來襲汝輩矣其速遁衆中一僧曰此媼風矣吾曹守護哈梭縱盡天下之婦人來且弗遁賴耶日汝曹乃信風耳言已自去賴耶出廟門隨闔因伏牆影中外觀夜景沉黑惟見千百火光燦然向廟而來遙望之仿佛當燈祭時息訶中燈光點點趁流水而行也此蓋丹尼斯婦人之軍各秉炬火或十或百或以千計美理曼先衆行乘金車又多驢牛駱駝負瀝青薪草之屬時婦人已據廟門即以棕木撞車衝門門立壞衆遂擁入美理曼下車留數人守之進立第二重門外呼守僧令啓之僧問日來者何人乃敢明火侵哈梭聖廟美理曼答曰余美理曼格恩之帝後領丹尼斯婦人衆來殺爾所守妖巫趣啓戶否且同盡僧曰縱汝信爲帝後而此中之人有更聖於後者美理曼趣返趣返汝雖不懼以大不敬侵犯明神第不如趣返否者禍且反集於汝美理曼大呼曰婦人前婦人前紅星佚史執惡僧支磔之衆銳呼以樹撞門門又圮遂狂擁而入攫寺僧撕之皆死如羣狗之裂狼神座已聳然在望矣美理曼呼日毋觸此門惟取火併居者悉焚之毋觸此門亦勿覿巫面惟焚之以火衆競取芻薪環座累之高可二人又登屋脊置薪草少頃神座悉掩人人又灌以瀝青松脂美理曼令發婦人悉投炬火於草中呼號而退其初炬火似熄未幾轟然頓起焰舌直射天半神座已沒大中衆又投薪草益之逮熱甚不可近始已是時火愈盛有如洪爐屋脊覆草亦燃火光燭天映白色城垣與海波之面如日色之下地石膏之壁受蝠色益轉白裂爆有聲屋築築動搖勢欲傾僕美理曼大呼曰此爲妖巫末路矣婦人譁然應之灌瀛間突有烈焰自垂壤之戶出遠至二十碼速如火矛其處悉立舉火之婦人皆受舐而僕視之已焦黑死矣賴耶伏而觀火見戶內立黃金海倫周身悉繞烈焰青銅亦匍匐流其足下而海倫獨無傷素衣金髮皆如故星光益明雖在煙焰中不掩其耀衆見海倫不壞鹹大懼卻走惟美理曼弗動海倫立而歌聲野且甘直穿大火吼音入衆婦人之耳衆益怖相牽曳而戰此歌蓋爲美之音其美則人所尋求而迄弗得者又以彼故而兩儀乃興永久之戰蓋世界中最大戰事也歌日繁余亦焰汝乃以焰焚我靈所耶汝攜死亡來馴吾美美寧就蟬耶汝傾烈火以見逼而不知我亦火耶第三篇又胡忌世界之欲而報汝歡子之仇恨於我耶其一未也婦人世界不滅汝歡雖在非爾可人也終歡情之弗汝屬歡情所向惟海倫也惟余顏之是索人面胡見悉余笑顰也汝歡長蹈其僅一時且旋起而逐余以行也其二海倫且歌且行直自神座出既出牆隨圮屋梁亦頹火氣上薄霄際海倫似無所知亦不返顧即度重門並不視婦人兇厲靠黑之面與前立之美理曼未幾已離火叢顧仍有火焰環之無根而焚狀如華蓋衆益怖多僕者爭掩其目弗敢復視惟美理曼弗跌然亦掩一目以海倫光豔射人及環身火焰熊熊然奪目睛也海倫輟唱徐過廟之前庭到第一重戶外美理曼金車即駐其側海倫大呼後隨其後亦聞之海倫日賴耶來前勿懼其就我同行往跡遊子速前速前俾吾儕急往健者終局之戰在目前矣吾亟欲一慰勞之及彼未死前也賴耶戰慄而出自褫其婦人之衣內仍襲僧服方海倫前行時火環亦上浮登天如雲氣見賴耶至拊之曰賴耶引余登車即從此逝矣賴耶遂引之登美理曼車時守者已大怖逸去賴耶旁坐執轡縱馬車遂前瞬息入暗中而沒美理曼大怒呼曰妖巫已逸且誘吾巨僕與偕亡矣衆前爲攜吾車來且附以騎士彼人何屆余必蹤之無論至於世界之盡頭或死亡之末路吾往矣紅星佚史第七章阿迭修斯最後之戰是時佛羅之軍已詣惡恩進逆九弓蠻族臨行監軍謁阿迭修斯執手而誓謂爾後臨陣進退一聽所命如佛羅旨且歸其歐列圖玄弧與歐黎耶路青銅之劍並良矢數束束二十四枝阿迭修斯得兵大喜立取弓試之張其弦弦張而聲作蓋末次之鳴爲死亡前兆雖惟阿迭修斯解其意而軍中將士亦無弗聞覺幽獰如怪水精魂之呼泣因大驚異鹹謂是人不同凡輩殆屬地下靈祗也少選阿迭修斯登車車制用青銅特以備戰者令發軍遂行宵徵極驟昧爽止於小山之下山低而延即以是爲障立營少頓逮日出阿迭修斯離營偕一將士登山而望見前有隘路出羣山中長約十負郎有奇前接大道兩側山趺皆向道作斜面上爲危巖受日熱燻炙而裂又滿黃沙因減其險阻沙中生叢莽落落如肢體之毫山左即息訶水道而山水之間不容徑過阿迭修斯望已下山逮軍中傳食既復乘車疾馳至隘路遠端視狀其處河流左曲抱大平原九弓之蠻聚焉阿迭修斯相其軍狀至雄偉衆分族而營每族二十千人越營遠眺則見亞佳亞人彎首大船矣船皆曳泊海灣第三篇半乘岸上一如數年前泊伊利阿時狀阿迭修斯細審平原隘路荒海高山又約計敵衆心中滿貯戰樂而戰爭之智慧亦醒蓋在人間領袖中惟彼獨精戰術而彼亦思乘此最後之時博一極大之戰遂回車召士卒整行伍備戰特數較蠻民頗寡僅矛兵十二千弓兵九千馬兵二千車三百乘而已阿迭修斯遂周行軍中鼓其勇氣謂今日必掃敵人使悉離此土言時忽有鷹自右來逐蒼鷺殺諸空際鷹者羅亞聖鳥也軍中皆噪遊子見兆亦喜呼曰兒郎視之羅亞之鳥已殺此水國遊行之賊矣吾儕進措海蠻亦當如是阿迭修斯又召將士諮議簡良士數人令奔敵告佛羅軍中惡耗謂大軍悉屯峽谷遠端依山障而營待敵進擊既去又召弓兵之長命領衆伏路旁山上之荊叢中待敵又集矛兵命偕弓兵行事獨兵車弗動匿於山下設伏已諸將率兵分去僅留馬兵未幾諜者返報蠻民已空營來襲亞佳亞人則否但屯水次守其舟寨阿迭修斯遂命馬兵過峽谷立平原迎敵若遭進攻當蹣跚退行終乃疾遁入谷作怯敵狀此軍自爲之長乘車領之進止悉如其命時馬兵已陣平原之外敵亦漸逼赤日中天映射無數矛尖狀至奇麗軍中少騎者而有兵車多劍兵此外有矛兵與投石之兵不可計數軍來亦以族分隊每隊悉端坐族長乘室車側侍寺人女侍執扇或銀障爲蔽日光阿迭修斯見之如怖立退入陣後乃陰遣使者令告將士攻其最前軍少混戰而勿力鬥逮視將軍入谷乃急從行狀如疑慮以誘敵前逐將奉令進戰被擊旋退已而復前惟人人作懼色紅星佚史似不欲肉薄者敵進遂益猛阿迭修斯疾轉其車竄入道中馬兵隨之徐退敵見狀大笑而嚎聲徹雲外且力躡不舍阿迭修斯回顧亦大笑應之時兵車已過夾道繼以騎兵後即蠻族來如怒潮之襲岸阿迭修斯出俟於谷外見峽中漸滿敵軍比第一族之半方入峽口小平原而阿迭修斯已驅車登山立車上發其信號舉金盾耀之凡三次馬兵皆合聲以呼第一閃時山側叢莽中突現兵士之胄再閃即聞大聲爲弓兵搖其箭熊及金盾三舉則箭雨猝集空氣爲昏如孤島海鳥聞舟子驚呼而醒自危巖飛出數以千計但聞利嵌着甲聲如冰雹顧敵猶不亂逾死者力前惟駕車之馬多傷皆狂躍衝決行列踐踏兵士多死者少選衆漸思遁或仍冒死猛進有空車多乘衝突四走而箭雨亦不少住猶死颶時作人死輒以千計於是九弓之蠻遂敗死傷大半漸思退走平原阿迭修斯復大呼命馬兵追擊且自山後出兵車合襲之衆乃疾前歌朋泰爾之歌爲勢極猛阿迭修斯鬥見蠻民中有壯士漸近峽口雄碩而黑醜蓋漓蒲族之王也拈弓潛射之貫其胸伏車立殞衆爭逸而兵車已衝突疾前車後益以馬兵阿迭修斯則乘車從馬兵之後敵衆殘軍皆恐怖狂督遂大奔矛兵即乘而攻之如獵人之乘逃兜佛羅馬兵復橫進踐以蹄鐵峽道中悉滿血腥甲冑箭刃旌旗炳炳照人眼目顧旋即散落至末乃淨無所有但余死人從橫於亂石之徑而已峽外平原一望都黑皆殘敵逃人各族散亂如陶瓦者合紅黃色土揉爲一丸昔日九弓之民今乃安往光榮傲樂亦零落盡矣第三篇阿迭修斯再集士卒兵車列爲陣馬兵則出而追襲俟於敵壘之側已而敵之殘衆漸聚數可二十千亞佳亞人獨據舟前作重列人悉持盾按位屹立阿迭修斯領軍徐度沙原直面敵營而止相距可二弓其營如弧息訶在前作弓弦狀環營有深溝溝外又有土城營後亦作溝垣各一道垣臨水其外泊舟舟脣翹然亞圭懈之軍實聚於是即遊子國人亞俵亞民也皆操長矛即當日戰多羅城下者又鹹秉舊日徽識有密舍那之雙獅波離派多子之驛躥波離派多者毗利他子也又有洛舍代蒙之黃鵠克烈忒王之雄兜洛兌思人之薔薇雅典人之蜥蜴及他種標識皆故友親朋所用顧今日視之乃爲仇雒之幟在羅亞境地鷹翼影中爲異國之王戰也遊子乃命令官出語垣後敵衆令降蓋彼輩已臨絕域爲息訶所環舍此別無去路惟敵既目擊死傷乃轉狂易且知生而爲奴良不如死又自審其衆壯健尚不亞佛羅之軍以彼等露處牆外逼於日光疲於戰鬥又遠經沙野半爲勞軍時禁軍將士亦前白阿迭修斯請今日勿戰以士卒皆倦馬亦飢嘶求其水草而阿迭修斯弗欲答曰吾誓於佛羅而來謂必一舉覆九弓之民使無遺醜格恩乃免於禍害今此處既不宜營復無糧食芻草使余返者敵且鼓勇復前而亞怯亞舟師亦與俱進吾輩又不能再出誘敵之策以彼族經此增一智矣其往集汝衆吾且前擊敵營將遂俯首去見其戰略甚精尊爲上將無敢抗命者阿迭修斯分軍爲三己居中堅徑趣敵之營門以惟此間有堅土甬道足行車馬令發三隊皆前而垣上以矛矢下射多殞遂退如狂濤觸紅星佚史石洶洶而返也阿迭修斯又命左右夾進各負死者爲盾至壕次投屍填之中軍則小駐察戰狀以俟守者之敗未幾佛羅右軍小勝即有敵赴援俾弗得入阿迭修斯急命抽車軸從之前乘虛撞門垣上弓兵爭抽矢射攻者多死而門亦遂圮阿迭修斯引車瞥入方入而右翼卻左翼亦潰中軍見狀而懼猶疑不進者少頃敵已蜂擁守缺遂不得入阿迭修斯獨閉圍中亦弗能出顧不懼且臨戰心益大歡擲盾於青銅車板之上抽長矢出徽大呼趣御者曰御者前御者前雄獅蒙難野狗皆離而自去趣前趣前使阿迭修斯當如是死者乃壯死耳御者乃禱其神揮鞭擊馬馬狂竄突入敵陣巨弓忽鳴弦亦作聲如鳴燕矢已疾前一將飲羽弦又鳴矢又出一王墜車如泅者之投淵齧沙而卒阿迭修斯呼日海賊盍深入地中會且得汝寶藏御者前野狗觀望雄獅當如是死耳衆見狀皆駭車行敵中縱橫絕無所阻直過中營利矢所向着人立蹶而敵矢則觸甲悉墜衆益驚鹹大噪謂非凡夫殆戰爭之神下助格恩爲蘇德克明神或無敵之巴爾也皆望影而竄以阿迭修斯暴怒大類剌美綏斯在契多部落中時亦如戰王莽都見者立靡相率奔逸心志鹹向水濱阿迭修斯在後驅之如牧人驅一歲之犢子耳俄而有流石中御者之目墜車立死轡既緩二馬失調車遂不進少焉又有矛剽右馬之胸亦死車軸隨折敵意安漸復反鬥有劫御者屍剝其甲裳者阿迭修斯乃一躍下車越屍而過持矛舉其盾是時敵方前逼忽羣動如有所震見有人排人叢擁進阿迭第三篇修斯越敵衆冠羽矛影間望之其人黃髮露頂高出人叢者一肩手不蒙盾亦不甲不胄膚色美而潔白上黔青紋作人馬長蛇海獸之狀肩圍白熊之革綴以金扣作野豕形眼碧色兇厲有光持松樹一小株上附石斧量似極重而製作粗率不光進呼曰若輩灰色侏儒讓乃公路讓乃公路容一男子來見此壯士蠻民乃作大環繞其人與阿迭修斯立而觀戰其人率爾問曰若何人來何自居何所又孰爲生汝之父母耶阿迭修斯日吾誓以告汝吾亞佳亞王子勒兌氏子人呼慎城人阿迭修斯者是也顧汝誰氏且屬何方吾料汝未必有城居耳其人揮巨斧如中律令隨口而謠辭意至爲粗鄙略曰勒屍多列庚是我種族名吾儕生鄉無廬舍冬來無晝夏無夜海邊森森有松樹松枝下好居住有時趁風波還去逐天鵝我父唏涅號狼民狼即是我名我拿舟向南泊滿船載琥珀行船到處見生客贏得浪花當財帛黃金多戰聲好更有女郎就吾抱我告汝汝莫嗔會當殺汝蒙城人至是乃大呼奔阿迭修斯舉巨斧力劈惟阿迭修斯乘獨謠時已小立略移位置落日紅光正照其面巨人將前即舉盾迎日光耀其眼眼眩遂不能擊阿迭修斯急揮劍斬其袒露之右臂中肩此擊蓋盡全力歐列圖之劍皆陷臂斷握斧而墮紅星佚史惟爲擊過猛致刃亦迸破四散僅余銀靶阿迭修斯嘻笑而呼曰汝食人者今竟何感耶蓋聞此人所謠乃知與異族遊人今竟再覿此即往日破其舟師食其士卒者中夜日光之地食人族勒屍多列庚也是時巨人亦不僕伸左手拾石斧右臂已殊尚緊握柄上其人暴怒力蹌斧木又厲齒嚼其石脣吻間皆生泡沫忽而大吼舉斧力擊阿迭修斯之頂盾墜金胄亦裂阿迭修斯不能支一膝着地覺四周皆昏惟力攀大石爲援以戰處故爲廟址其時尚在蒙那古皇以前今已廢盡獨余大石蓋古神人石像之首以花剛石爲之或爲名王或爲荒神已不可識阿迭修斯伸兩手握之已而起忽大呼迸力舉石其量重如一車徐衡之直投勒屍多列庚之胸其人斧方再下受石而退擲其斧巨石正撞其心胸骨內陷顛頓良久僕地如樹株黑血四溢滿於須吻遂死衆愈駭退走益遠阿迭修斯大笑狀如天神思舊負今乃得償此擊良爲痛快顧此亦慎城人阿迭修斯手中最後之一擊矣第三篇第八章以待阿迭修斯歸也阿迭修斯既作神笑悟收局且近垣中敵衆與垣外將士皆驚怖失措久之敵中有呼者操各處方言噪日殺之殺之顧懼不敢前惟遙列爲環如羣犬之圍大豕亞佳亞人望戰亦呼曰赦之其人悉列第二重垣後故不與戰但止舟側爲衛垣外之佛羅將士亦呼曰救之然亦無敢進者俄而全軍大譁似驚且懼聲漸漲滿於大野合呼曰哈梭哈梭哈梭至矣阿迭修斯疾顧乃見金車一乘自沙陂疾奔營門白毛雙馬體遍汗血奔騰如雷履血路而過如朝陽之馬行血色天也車上立老人枯槁而渺小倚轅驅車海倫在其次紅星宛然金髮輕妙因氣四飄立而前望鬥見所歡阿迭修斯獨陷敵中乃大呼掣其面衣容光煥發落於人目如月光透薄霧而出戟手指門又返招佛羅之軍軍中大灌狂奔遂其轍後以海倫所向人必隨從無問歷生死戰和無有阻者車先行向營守兵見車中人美相鹹大叫方言雜作謂情愛神女來援戰神矣乃奔突四走或癡立如醉雙馬衝之立僕密而死時車已入門軍士隨進如大潮賴耶驅車直至阿迭修斯紅佚史破車之側遂止阿迭修斯狂喜而號一躍登海倫之車微語曰汝竟就我於末次之戰乎汝信吾歡海倫抑以余迷於人血督於矛光臨命近而生妄見乎海倫婉答曰阿迭修斯妄見非也余誠海倫已悉一切並知汝過自余計之止一細事而已第汝既忘神言而彼愛仇復張罟獲故汝亦應自受其殃終此世中海倫不爲汝有今視之汝軍已無主而囂彼敵尚多如暴風雨矛尖閃閃將出如電光矣阿迭修斯且前了此一重公案故鬼之言亦且踐耳阿迭修斯返顧召將士兵卒整之成列遂前隨血色明星而行奮擊殘敵如海風怒吹洪濤卷野白波騰躍石岸悉沒浪影中不可復見於是兇戰之前惟有紅星獨耀永無滅時而情歌斐亶之音亦貫戰死灌囂而出永永無復已也時九弓之民已盡佛羅軍乃前攻第二重垣垣爲亞怯亞人築以衛其舟師者軍前領金車一乘上立遊子與海倫亞佳亞長者伏垣內觀蠻民受殲狀皆駭絕一將突呼曰噫來者誰氏摞金甲狀如吾國人率佛羅之軍終佔勝着究何人耶有老將前視答曰吾曾一見如此甲曩有攜之者矣彼人之鎧蓋類普利安子巴黎斯物惟巴黎斯陳死久矣一將又呼日且彼美何人胸懸紅星灼灼然與金甲之壯士僧其相爲美之自相當衆生入滅而彼乃高歌不輟者又何人耶老將復前視答曰誠然吾亦曾一見如此人矣其人喜歌詞相亦美之自相胸際懸星永耀不熄蓋伊利阿之海倫也緣彼美故致世界入冥死亡靡已顧海倫亦久死矣時阿迭修斯亦第三篇昂首望亞佳亞人冠飾及盾上標識大都素詒曾偕其祖父戰伊利阿城下者不覺心動倚車泣曰嗟夫吾運胡爲至此將使我末次戰爭乃爲異地之王自敵其國民與故友親朋之息子耶海倫曰阿迭修斯勿哭嘴德策汝使然耳須知運命爲物至兇而無可易並人間憎愛亦弗關情也阿迭修斯勿哭其進敵亞住亞人汝於此中將得其死數阿迭修斯遂起驅車逕前而心極怏怏想揭來矢窮劍折已無可戰僅有殘卒數千盤散車後而已乃止軍勿行令賴耶策其馬徐近垣察可攻之地守者競以矢石矛刃投車上顧終局未屆遂無傷亦不損賴耶與駕車之馬利矢雖下近海倫皆傍飛而去如有情也賴耶驅車時漸以佛羅之死與焚哈梭祠至海倫出險事告阿迭修斯阿迭修斯知運命如斯聽之亦不詫但曰賴耶此正終局時矣緣美理曼終當追跡吾曹弗能見棄吾今留此蹤跡彼且後我來矣因視地上死人彌望不可計極徐點其首言次車已近垣垣上亞佳亞老將在焉默揣阿迭修斯金甲較諸巴黎斯又審車上人容光衡以愛爾俱孚海倫之美遂拈弓向前射之前倚視其飛路正當海倫之胸矢將着立墜而人弗傷乃大驚海倫舉首視之其人頓悟固仿佛往日從克忒王伊特美紐戰後煙焰漲伊利阿廢城時在愛爾俱孚舟中相見狀也老將又視遊子金盾見白牛之章爲普利安子巴黎斯徽識昔屢見諸多羅城上者乃大怖揚雙手號曰汝曹亞佳亞衆趣遁趣遁且趣歸勿更滯此兇地彼處車中乃立愛爾俱孚陳死之海倫與巴黎斯來報伊利阿舊怨於當日戰士子孫矣爾曹趣紅星佚史遁勿俟禍至無能免矣亞佳亞人懼而大譁相語以鬼至癡立者良久如羊羣之見伏狼已而皆下垣向舟而奔佛羅軍乘而擊之登垣馳逐衆大亂就舟次格鬥死者枕籍舟亦多焚或留岸上惟殘衆若干已推舟入深水下其槳以俟戰事之究竟日既匿昏黑不復能戰阿迭修斯臨岸立車上遙望之蓋久戰而疲且弗欲多殘其國衆亞佳亞人殘艦亦漸退戰且闌矣時舟中突出一人齡頗稚而威毅軼其儕輩使衆趨舟自爲殿獨拒埃及來軍令弗前逐阿迭修斯見狀自念是人良必亞佳亞之健者殊可念也少年出立最高甲板之上自焚舟余火光中睹阿迭修斯甲影遂取巨弓射之且大呼曰敢奉巴黎斯鬼此汝仇阿迭修斯與首贈子臺勒戈奴之贈也呼聲方至阿迭修斯與海倫之耳而箭與俱至中阿迭修斯着股甲連身鎧之隙貫之傷極烈阿迭修斯知定命且盡死亡已起於水濱如赫兌域中惕歷希亞鬼魂所告語者遂落其盾與歐列圖皁弓以一手攀車桁一手環海倫之頸海倫力不勝重搖搖如蓮葉之當風阿迭修斯亦高呼報之曰嗟夫首靖子臺勒戈奴汝何作幹怒明神乃降厥兇致汝自殺其生父首婚子聽之吾非巴黎斯乃伊色加之阿迭修斯生汝者也今汝貽我以死起於水浜應故鬼之預言矣臺勒戈奴聽已知已手弒其父即年來遍歷天下所求之大名阿迭修斯也大呼自沉其侶力拯之得不死未幾潮上舟亦順流而去而臺勒戈奴者乃信如神言始終得一面其父並聞其聲亞佳亞人亦悟此即漂流無跡之遊第三篇子今統佛羅禁旅出御九弓之蠻遂不復疑佛羅大捷與設伏之奇計矣美理曼乘車逐海倫之後過狹谷血路直橫平原碾死人而過及營外乃見是中但滿死傷亞圭溜焦舟余火尚熒熒如燭美理曼大呼曰誠哉佛羅臨死而智世間獨有此人乃以微軍佔巨勝今已救格恩之冕當憑阿施利之靈加彼首矣呼時車已貫九弓營址直達內垣軍士見後至鹹大呼以迎阿迭修斯垂死臥於水次火光耿耿照海倫紅星與金甲之上聞呼乃自海倫胸間強舉其首問曰兵士皆噪何也賴耶曰以皇后美理曼至矣阿迭修斯日任其至美理曼至舍車而步士卒皆避道俯首爲禮後至阿迭修斯臥所默然直視之阿迭修斯又漸舉首微日後無恙吾已了佛羅所託九弓既殲舟師亦破格恩永脫仇患矣顧佛羅安在吾將及未死前爲返報也美理曼日阿迭修斯佛羅晏駕矣嗟夫汝且勿死行自爲佛羅耳阿迭修斯日唉後美理曼吾知之矣佛羅死汝殺之將以得我顧今日者獨死亡得我耳佛羅血灑汝身其量重哉余行所屆汝且俱來汝既殺佛羅而於海倫復逞其狡謀致我失彼而猶欲殺之特縱盡汝力終弗能害今我且死爲爾許戀愛戰爭與浪遊之終局矣死趣我於水濱誠哉美理曼枯立無言其心幾裂其憂苦中遂並忘對海倫之憤恨海倫言曰阿迭修斯汝死信哉特不過少許時光逮汝重來終當得我我待汝矣美理曼亦日唉阿迭修斯吾亦且重來爾時汝當愛我噫未來之境已紅星佚史開我已知其究竟阿迭修斯吾輩在真如巨翼之下行再遇耳海倫又曰阿迭修斯逮吾輩再逢無妄之幕亦且時揭遊子垂死應日咦無問此處彼處吾輩終當再見而情愛嫌憎亦復有其得失迄於人死然後再興此中競爭縱在別一劫波亦弗能立決必俟爾後惡墮於善冥入於明美理曼汝可返思婚夜之幻景而誦其隱言今神與吾智吾將於垂死呼息中一爲解答須知必吾儕三人復爲李子之時罪惡乃能淨盡世界入於平和而無妄之面始揭其幕嗟夫海倫今別矣吾負汝當盟星者今乃誓蛇吾亦因而失汝海倫低應日雖然汝且復得諸西方聖域間也遂俯首以臂扶之與之親吻微作耳語星上人血滴滴如露珠落遊子之額隨落隨滅不得其跡海倫言時爲狀甚愉其語微妙神聖筆弗能述阿迭修斯聞之顏色頓發光耀狀如神人倏仰其首逝於海倫胸臆於是亞孚羅大諦之豫言踐遊子阿迭修斯竟死世界欲黃金海倫懷中也美理曼以手撫膺立阿迭修斯足後苦痛莫狀朱脣爲之轉白海倫亦起立遊子首次語後日老姊今見是事究竟矣吾愛已失汝亦何能獨得否汝勿獰視我弗能害汝並不害人而人亦莫能害我惟當汝未悟愛我之時終且永永恨我獨有罪惡爲汝運命苦痛爲汝慰藉耳美理曼不答海倫乃召賴耶囑之賴耶流涕而去已而復來引兵士數人皆秉炬火前捧蠻民財帛車乘矛矢門楣槳楫及一切器具累爲一堆舉阿迭修斯屍臥其上胸置歐列圖皁弧海倫又語賴耶引火燃之頃之第三篇煙焰並作美理曼癡立良久如在夢寐堆中火漸烈金甲閃然穿火焰外耀巨弓受熱亦迸裂屈曲作聲美理曼忽大叫解所束金蛇投火中操僵語曰汝古惡不忠之參議汝昔自火中來今亦自火中去長老賴耶亦作僵語呼曰噫後乃逞厥兇汝自引蛇以近汝胸且蛇何往者汝且偕去時美理曼色轉定漸就火側似有陰引之者直至邊際舉聲大號一擲入火中臥阿迭修斯屍上是時蛇受燕而醒醒而漸大繞美理曼與遊子數匝昂首而笑已而火益猛二人之身與所纏金蛇俱入火心不可復見海倫旁立視殘火者又良久徐下其幕轉身入夜景荒林之中行歌而去如是者遊行至久不知何所計極以待遊子阿迭修斯之來歸也此種紀載乃余長老賴耶乘余未長眠前作以貽世者余墓甚華在綏勃斯已先時營之矣余造此書俾世之男子隨意讀之或俾諸婦人明神與以智慧力能讀是書者讀之紅星佚史