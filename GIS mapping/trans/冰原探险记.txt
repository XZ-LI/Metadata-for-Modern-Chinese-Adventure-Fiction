冰原探險記第一章非而曰余於一九一二年九月至阿拉斯加是處榛狉未化距野蠻時代蓋不甚遠然黃金世界之名遐邇皆聞之余始至其地卽從事於索隱探幽頗知其地質及富產之大略其地之面積及歷史之沿革亦頗有所調查地實五百三十萬方裏而普通輿圖則謂爲五百六十萬方裏與英屬加拿大相啣接以山爲界前爲露西亞之屬一八六七年美國以四十萬金元購諸俄政府遂有其地居民鮮少除土著外爲露西亞放流罪犯之子孫土著人種肌膚作古銅色狀貌劣惡面目獅厲客籍之久於是者感水土氣候潛移默化之力爲狀亦酷似土人但舉動稍有差別不類土人之野地產金絕富爲世界各地所罕見惟巳冰原探險記水原探險記二穀類一無所產菜蔬之屬祇東南可種森林甚少花卉不植氣候奇寒盛夏不暑甫入秋初便降霜雪余所至尚非極北其地爲阿拉斯加中部曰寄安泰羅德在阿拉斯加爲最佳適之境據土人云阿拉斯加正北或西北氣候尤異盛夏冰雪不融溫度常在冰點夜長而晝短每日祇四小時四小時中僅可辨物狀彷髴欲曙之天卽爲佳日余則長夜不旦陰闕無似不見星辰日月植物均不生長除產金之鑛脈外一無所有不毛之地也鳥獸惟鷺及獅虎鷲其他異獸牛馬等類則渺乎不可得其余各處情形畧有差別日月星辰均可得見動物植物較多氣候亦微異然仍洪荒黑暗之區域於此洪荒黑暗之區域而求其稍強人意之境則安奇泰羅德當首屈一指其次則爲撒德今斯二者已闢爲商埠頓改昔時榛蕪景象矣安奇泰羅德有金鑛產額絕多發達狀況尤令人驚詫據鑛中人云每日探出額均在千鰟以上鑛發現於一九一四年面積佔安奇泰羅德全部三分一鑛脈絕長金質至佳惟採金工人爲數尚少稍有不能促其發達之憾然其每日之探出額固已爲世人所注意土人及露西亞放流罪犯之子孫不食穀類以鳥獸爲食自一八六九年美國殖民於此始見火食地既不毛麥米均恃外輸唯自五月迄九月柏林海可以航行此外皆結冰期間故穀類及一切日用所需品物均於泮冰期間運輸入境儲以供給結冰期間之需距安奇泰羅德六百裏有不凍港曰撒德中五百哩爲冰原無路可通昔嘗有探險家出發於彼然均一去不返雖前僕後繼迄不能成功余夙亦偶一試時爲一九一四年二月然踽踽獨行深入冰天雪地既無代步之馬牛攜帶行李及一切探險應需物品曁長途食糧勢且不能兼提並挈故余甫出發卽復折回遲之又久迄未能一窮其境是年九月安奇泰羅德及撒德兩市之商業冰原探險記三冰原探險記四議所懸賞美金二十萬元募集探險家謂能自此達彼者予以此項獎金適余友沙利及蘭萊司亦以探險目的至安奇泰羅德沙利素以研究地質學爲事經驗宏深世所罕覯蘭萊司與余則均以冒險爲職志余年三十有七蘭萊司少四歲沙利長余十六蓋已五十三歲然鬚髮均未白狀貌偉碩絕耐勞苦少年不如也余既有冰原探險之意遂以告二友彼輩均極表同情乃往晤商業議所所長所長籍美利堅生長於細約克名諦爾諾司貎和藹可親延余等談話且研究探鑛之計畫彼告余等謂忍耐堅定爲成功之母言簡而精當此外則以傳聞所得告余等均有研究之價値余識是人爲探險斯地之最著成效者金鑛卽其人所發現其目有奇光面色雖塵晦而堅韌之皮膚實足以表示其人性卓越之點蓋美洲人種白皙一如吾歐人不經歷大險之後不能有此櫛沐風雨之黝暗顏色也彼詢行期余告以一星期以後彼使二土人爲伴且供役使有巨犬無數唯余所欲犬大等小牛多力而能馴每一犬可載二百五十斤一小時行六哩是處之能負重致遠者蓋惟此犬犬多毛而細腰具獅形爪如豹但較長耳垂垂下及其項毛色無澤黑毛棕毛者居多寒帶動物大率類此余言願得其八諦爾諾司許之並授獵槍手銃各五枝余等乃別諦爾諾司使土人驅犬而歸土人膚肉堅韌軀幹壯碩長可七尺余臂粗多肉膂力絕富雖愚蠢如豚而能受人驅使惟面目獰惡使無膽者見之將驚悸不已然余居此間頗久絕不以爲怪且習其語言雖不甚精而達意則有余惟沙利及蘭萊司均不樂見其可憎之面目且惡聞其言語蓋彼聲如喤狼兇厲無似使人懼恐也兩曰後則亦安之余及沙利等乃購布慕一獸緜十余張使裁衣匠製成雨衣式各著其一以禦嚴寒之氣候並市麵包百余磅麵粉一巨囊重可五百斤威司格酒二十瓶電氣爐一煮鍋一橇三零星物件數品罐頭食物數冰原探險記五沐原探險記六種以資旅行之需部署略定遂於十一月二十七日出發第二章余輩行時爲上午十鐘人攜獵槍手銃各一衣獸鞹僅露兩目防爲寒氣所侵以二犬御一橇余及沙利乘其一兩土人乘其一惟蘭荃司獨乘余二犬使負零星物品及旅糧甫至冰原奇寒中人慾慄刺目作痛而天氣僅可辨認物狀五步以外莫能細審余加遠鏡手指南針不敢少瞬顧大地如晦前途不辨冰上凝塵色黯如墨第一日之行程卽已錯誤行約二十哩燃憐寸燭之蓋余等已祈嚮於西北時已入夜一步之內視人但可見影不得已卽地爲食以獸鞹席地張慕而臥大亦畏寒盤臥人側取煖自溫翌曰起視則臥處冰融獸鞹盡溫始大悔未攜油布然已出發悔亦莫追乃更趨左而行余等初以爲五百哩之程預計兩旬可達故所攜食物亦無多備第一日出發雖甚苦寒天氣尚佳乃此曰竟遭風耳際鳥鳥竟曰不息人夫均不能前行且體溫銳減手足皆僵五人遂相擁抱冀少可禦寒風力絕勁電氣爐亦不能燃竟曰但食麵包及酒少許防路中絕糧未敢盡飽第土人善飯每食需二磅一大之食亦過余等三人之量爾日來已耗麵粉十余斤麵包三十余磅竊計卽前途毫無危險已有絕糧之懼若更迷途而歧趨或大風無間則余等之命且盡然頗有足以自慰者則白克河以南尚可得食是已此事蓋諦爾諾司語余謂白克河之南有土人市集售食品絕夥但索價甚昂竊計此去白克河祇二百四十哩旅食如不缺乏則至彼無虞所食食物索價雖昂余輩頗不乏資則有求必得故雖第一曰誤趨西北第二曰遇風尚不甚失望但沙利爲狀絕憊語聲弱而無力謂余曰此去途修且阻儻再遇意外吾儕所嚮之途其何克抵余慰之曰此次祇五百裏耳以每曰二十五哩計兩旬可達縱有所阻竟月必能至沙利聞此雖甚冰原探險記七冰原探險記疑余言之不能操左券而希望之念油然而生不復如前之頽喪是夕風不少已瞭歷之聲使人不寐中夜忽有巨聲恍似雷吼余等均驚醒巨犬聞此奔趨人叢狀若遇虎豹而求援余心亦懼意必是間有巨獸來襲然夜色沈黑不復能睹且念果有巨獸來襲逃亦無濟惟有委命於天聽造化之生死忽沙利大呼曰此何聲也得勿獅吼乎余曰爲聲頗似然夜既半子將何之吾儕之來固險境是求今身履險境夫何恐怖之有余言未已土人告余謂必風聲初余經恐怖不意其果爲風鳴及聞土人言頓覺軀體無溫決其爲風無疑沙利齒震有聲余知其惶怖乃譯土人言告之言次復有異聲作如風鼓舟帆其聲距離尚遠余等亦不以爲意及遲明視之則布慕已失初頗驚詫嗣乃知宵來巨聲及作鼓帆之響者蓋風卷行慕然四視無有莫知其鄉則亦棄之是日風少休但寒氣凜凜幾欲隳指裂膚絕不令人呼吸巨大已斃其一沙利頻作歎聲警告余等以失望余初以多得伴爲喜且沙利平日以冒險家自命意必其堅忍卓越之性大有過人故與偕不料竟不能少忍困頓反頻作失望態度以沮余等之氣實意計所不及乃正告之曰吾輩既欲冒此巨險當力鼓勇氣持以毅力求達最初之目的君年最少當較他人更奮其少年銳進之精神勿畏葸過慮君不見彼土人乎彼每聞君之歎聲立且瑟縮君其力自支勿自沮其志兼使他人因而生顧慮之心蓋顧慮之心理非冒險家所宜芥蒂於腦中也沙利雖諾吾言謂當從此自奮而怯乃不減余亦無術使其自奮則亦任之是日下午宿一凹形之冰窖余輩初擬相擁而臥鑒於前此冰融恐衣履皆濕乃各以獸鞹席地而寢獸鞹屢經冰融其寒如鐵夜復甚長須經二十小時始旦巨犬葺葺之毛受濕而冰如初出浴垂冰相觸鏘然有聲若馬鈴焉余輩亦噓氣成霜手足皆凍僵但仍勉強前行不復間輟巨犬尤能耐寒御橇疾走然余等恐冰原探險記九冰原探險記食盡前途必多險乃益節食雖饑勿恤且視天氣無變俾余等終達撒德三十曰爲余輩探險出發之第四曰晨起天氣陰晦三步以外不復能辨少焉雨雪漸次以甚初不過雪片紛飛繼則滿目皆是雖一步以外莫能明瞭狀覺大地皆白恍成銀裝世界犬不能行狺狺而吠使余輩所擬行慕不爲大風所卷必張慕少憩以避風雪顧至是已無可自蔽行固冒雪止亦無所逃避乃掬雪煮飲投以麵粉以飲巨犬犬得熱食復能奔走蓋溫飽可少祛寒氣血脈亦能稍舒不若先時之瑟縮也惟至不幸余友沙利至此而病力不能支在橇上瀕顛者屢均恃扶持始免然已不能食但能飲酒語聲微渺幾不能聞下午經一山坡雪雖少止朔風繼作吹人慾顚余恐沙利隳地急堅持之風力既猛火進絕遲且自下而上爲勢尤逆行至山半忽聞呼聲甚厲一土人顛躓墮山坡之下余念登坡不易下坡亦難勢不能救然彼患難相隨已越數日長途供役不辭勞苦此際何能棄之不顧使彼葬身此人跡所不經之境乃使蘭萊司扶持沙利余則與一土人御橇下坡而覓幸是時雪已盡止雖陰晦如故而地上白雪頗有白光行約數十步見一黑影印雪中余心知爲墮落之土人疑其已死使土人下橇視之彼撫之而號且泣曰奈何遽死於此余乃鞭犬使近至則土人已碎腦折臂狀至劇目一土人告余謂死者乃其兄請葬之而後行余念此土人一愚至此若阻其葬兄必且大怒然勢不能留乃誑之曰凡人死於是間皆入天堂毫無痛苦此種神話在他人聞之將發一大噱土人則深信余言不誑立轉悲爲喜余知其可愚更謂之曰死於此者若葬其屍卽不復入天堂且陷地獄彼乃不復以葬兄爲請遂偕余御橇上坡俄至一處疑爲頃間沙利等駐橇之處顧百呼不應惟風聲與余爲酬答余大驚詫疑沙利等亦墮坡下然無一物遺留知必余輩迷途問之土人據雲下坡時行祇數十步上時行數冰原探險記冰原探險記十二百步蓋已超越原處多時余乃更折而回遷延約半小時已屬昏夜覓沙利等終不可得余糧食一無所攜祇威司格酒半瓶猶在乃自飲少許兼以飲土人犬則飲食一無所進土人告余飢欲死失望狀態足沮余氣余勉慰以明日卽當遇余友彼亦深信然余心中實大憂慮計此日已屬窮途萬一明日更不能遇見蘭萊司且凍餒以死指南針復存余身畔蘭萊司等寧不卻入迷途然則同歸於盡矣夜中憂患叢集不能成寐飢犬哀鳴聞之心惻且不攜臥具寒氣砭肌風聲聡鬱似告余以死期懸於眉睫者然勢已至是夫復何言但默祝上帝憐余終脫余於死域天既旦土人眠尚熟余乃呼而起之驅犬御橇欲覓沙利顧犬不得食臥地欲死土人鞭之則搖尾乞憐余滋愴於懷此犬供余驅策已數日食不獲飽多勞作而少酬昨日吾及土人尚飲酒少許而可愛之畜乃不得食顧謂土人曰大飢矣吾儕當先往覓同伴再以食食之於是棄橇而步雪深沒脛蹴之如沙行經一小時尚不見蘭荃司蹤跡大聲疾呼意沙利等當能聞而聲響寂然無應之者更行數十步已至昨日沙利等所在之地人跡凌亂赫然在目一巨石屹立作近世武士之腰刀形余昨確於是處別沙利而赴援墮坡之土人顧沙利等已不知所往余至是不禁憂極欲癇已決余之運命不能更歷四十八時乃傾余酒自飲其半以半飲土人且告之曰飲此當為最末次之進飲過此以往唯有餐風喫雪而已土人聞言而悲擲瓶於地謂余曰吾自昨日以來飢火中灼意今日當能得食不意竟合餓死嗟夫先生死至可怖吾見死狀至今猶聞余腦吾至不欲死也其言至愚良足解頤然余則甚憐其不幸蓋余輩初以探險爲事能冒巨險而不困於險固屬大幸果爲險所困亦自在意中而彼土人則不過受其主人之豢養乃被遣爲冒險之役以至於死至可憫也余方悵冰原探險記十三亦原深險記中四惘忽見人跡深陷雪中犬跡亦然乃循跡而尋冀可相値抵山坡之下則跡已歧分不知二者果孰是復大疑欲左則慮彼等右趨背道而馳勢益相遠顧守株以待計亦非得視指南針則右爲正北必余輩來時所經左爲西北當爲沙利等行蹤乃復前邁而人跡中途忽異嚮折入正北與余等來時蹤跡合而爲一竊計彼輩均怯懦不果無冒險精神日來頗欲折回均爲余所力阻昨日余適迷途彼輩且以爲遇險必益沮其勇氣不欲復前今於此處跡兆尋之蓋已返駕無疑嗟夫彼輩果半途而廢矣乃決意返追盛怒之余飢寒良已行倍速土人喘息追隨幾不能及忽聞有呼聲聽之甚諗蓋蘭萊司余心稍慰發巨聲以報之然彼此距離似甚遠相視均不能見且大荒人語迴響四縈不辨呼聲之方向乃以遠鏡四矚冀有所見而地勢起伏仍無所覩嗣呼聲益急恍在余後余亦大聲疾呼互與酬答第三章少頃彼此聲響漸知方向余乃邁步逕前將次接近覩巨犬三五帖耳而行橇上有人卽蘭萊司及沙利蘭萊司旣與余相値急授余以麵包及酒麵包既凍且乾嚼之如鐵然經日不食得此如獲異珍土人狂喜幾欲起舞蘭萊司告余謂余昨日下坡彼等以爲卽時可至乃薄暮不至意必亦顗墮坡下今晨彼卽驅犬覓余顧輒相左方余在人跡四岔處之時彼卽見余相距殊不甚遠惟呼聲則不可聞緣風勢向北聲甫出口已隨風而滅也余尚一橇及大均在山坡之左乃結伴而登循跡以尋既至大猶未斃但已不能轉側倒臥雪中張目四視睹余輩猶竭力搖尾似求援余乃投以食物俄頃能行時有一巨獸厥狀如虎而大過之毛純黑目有猾光其色深碧土人見此股弁不止意甚怖懼余取獵槍發三彈而後中然似未入要害大吼而奔吼聲如獅而銳過之余猶慮林原探險記十五冰原探險記十六其來襲更實彈以待至不能見始已後土人告余此獸俗呼利泰爾不惟冰原有之卽非冰原亦常出沒時搏人及犬以果其腹其毛奇溫服之可能嚴寒余甚惜不能取其皮然自是恐怖之境復闢一途時虞其搏人沙利尤怖夢中常大呼謂此獸來撲幸兩日來均未遇此虞心稍弛其半然獵槍則不敢須臾離身迄十二月二號余輩行程蓋已百哩其實計程自二十七至今當行一百五十哩然多週折遂至遲滯所攜麵包余者不過十磅麵粉尚二百斤其他食物酒類亦已耗三分一夫以百哩之程而耗食如是之鉅則所余者當祇能供給一星期而每日祇四小時可以首途余均昏夜縱不需滯一星期不過能行二百哩然則所余二百哩之行程寧能枵腹達彼此節漸成問題然余則不敢少露憂色且不欲言余之所慮恐沮同伴之勇氣也惟心中憂慮不已亟欲一核食物之實數乃取巨囊試估其重量使麵粉而果如余所意料者爲重當尚三百斤提之且堅不能舉不料余一手竟能挈此囊心滋詫異此數日間多以麵包爲食偶以麵製餅所取有限奚至囊空若此方駭異間而囊底麵粉因風被面而來始悟囊破然知之已晚所余者不過五六十斤蘭爾司憂極失色且咎余不慎余念行程至此去白克河之途與折回之道裏不相上下倘由此折回功且半途而廢據諦爾諾司言白克河左近可求食物然則吾輩但有鼓一往無前之氣求達彼間至彼無憂乏食乃趣土人鞭犬兼程而進是曰行程絕多竟行四十哩爲從來所未有蓋平時犬祇能行二十五哩平均計之每小時僅六哩有奇此曰每小時竟行十哩實超常度是夜宿於類似石崖之下初不審其中乃爲獸窟方余等以臥具置地時卽聞是中有喘息聲頗信爲巨犬所作然犬無不狺狺而吠似覩異狀則絕非巨犬之喘息可知第時已昏黑計無復之則姑以風聲迴響自慰然頗不能釋然頻以目四視忽深碧之晴球閃爍冰原探險記十七冰原探險記十八有光去余等不過數丈猛憶余輩出發之第四日固曾遇此所謂利泰爾之猛獸者是矣旣無可逃而力不足拒倘果來撲吾輩之探險途徑將取道此獸之口獸腹卽余等葬身所矣予暗中摸索取所攜獵槍將以射獸時蘭衆司與余之視線固同注此獸潛掣余肘曰君不見崖左之利泰爾乎其目猶耽耽視吾輩也余曰然吾固見之今當趣舉獵槍遺以子彈彼而死也則吾儕當生彼而不死吾儕但已發彈則運命唯天是繫矣余言已卽時發彈蘭萊司之彈亦繼發槍聲作而獸大吼余已不見其深碧之目然仍繼續發彈冀可倖中俄有聲如啼猿悲鳴不已其聲初甚銳厲一小時以後漸次而微余知此獸已中彈雖傷不至死亦中要害勢不能爲吾輩患矣乃恣眠無忌顧腦海常樂此猟獸之象甫交睫則見其張牙舞爪勢欲撲人巨犬悉爲所噬一驚而覺則夜色沈沈萬籟俱寂但鼾聲續續入耳獸吼聲絕響久矣余是夜寡眠及日猶倦蘭萊司呼余甚急余始欠伸而起土人告余崖下有死獸余視線隨其所指龐然巨獸頓觸余目其毛略帶黃色至有光澤狀如野豬蹄爪似豹殊非利泰爾牙長盈尺獠然外露尾張如帚其肉重約四百斤竊計途中乏食當以此獸爲糧乃出利刀與土人使剽其頭戳其皮至堅莫刃能入余思欲寢其皮且食其肉希望之心殊切遂更出短劍與蘭萊司及土人相助割刺卒斷其頭試炙其肉甘美無倫乃鑿冰煮其骨終以食犬旣復刳其皮將以爲臥具使兩犬共載其肉以行沙利及蘭萊司知途中復可得食無絕糧之憂則亦少鼓其氣土人謂山中獸類絕夥果能獲取儘足旅食於是余之憂慮盡釋益努力前進沙利病良已言笑如恆其恐怖怯懦之狀態亦無復存此尤余所狂喜者也是日因殺巨獸且取其辯費時滋久視時計將屆一鐘而行程未及五哩倘一小時以內不能更行十哩則今日之程將不及預計之半乃冰原探險記十九冰原探險記二十力鞭犬使奔犬負痛疾焱人在橇上頗感簸盪一鐘有半抵一山路徑崎嶇時虞顚躓而霜濃冰滑犬負重不復能前土人以獵槍之柄痛擊使行蘭萊司及沙利所乘之橇悉在余後忽疾趨而出余前前有巨石凝冰其上光滑可鑒犬一躍而上乘橇遂覆蘭萊司及沙利均墮地余急下橇救之蘭萊司幸無恙但腿部似受微傷步履躄蹩不良於行而沙利受傷尤劇額之左端觸冰而破血淋漓不止倒臥於地氣若屬絲目光黯淡涙被其煩口頻張而不能言手足顛動似靈魂將離其軀榖蘭萊司大驚失措木立若偶余雖甚痛友生之不幸然時已薄暮既不能長伴其側倘其傷致死余亦無術令生乃姑載之橇上少頃擇地稍平坦者席日間所得獸皮扶置其上撫其體溫猶未減但呼吸甚促以酒飲之冀能少蘇其痛楚而沙利不能下咽氣息益促齒震有聲蓋死期已不能一瞬矣夜色蒼茫不辨狀態沙利之死狀余無從而知但其體溫確於三鐘余鏡減或同時氣絕亦未可知過此其體漸僵觸手而冰堅若鐵石余以狀告蘭萊司相與沙瀾余心尤戚戚念自安奇泰羅德出發以來爲日無多行程未半而沙利竟死一土人及一犬亦斃命前途渺茫不知何日可達區區一獸之肉及五六十斤之麵粉更不足資旅食安知余輩不繼沙利而葬身此冰天雪地況此未經人跡之洪荒不惟巨獸足爲人害而險境正多來日那不可知死所其不盡命於此者蓋寡思至此心如轆轤腦與心互相告語謂前途危險誦如風雲瞬息萬變莫可究詰肺葉聞此警耗慴然大震闢翕有聲余亦不自知此時果置身何地惝怳如歷夢境澈夜朔風如泣如怨竟夕遂不能成寐第四章翌晨朔風未已微雪如塵起視余死友沙利睫交目瞑口微張而露齒肌膚凍裂顏色青紫爲狀至愴余懷乃忍悲而委其屍於地蘭衆司悲不能仰涕泗滂冰原探險記二十一冰原深險記二十二沱頻以慘淡目光膝其小友余促之至再彼尚戀戀余曰吾輩五人今已亡其二前路正艱靡知所屆死者已矣未死者當求自拯其死今欲自拯唯有努力前行之一法不出此冰原欲其勿死不綦難乎蘭萊司頗然余言乃與余同乘一橇驅犬前邁顧余雖爲是言而心中未嘗不悲感乃取酒飲之冀稍殺哀思蘭萊司亦就瓶而飲至酒盡乃已是日爲十二月四號實余輩探險出發之第八日行程僅及十之三余急於首途使土人篚天使馳土人竟加以重創一大狂猁不復能馴御一無人之橇奔西北而逸其走絕迅雖有捷足亦莫能追傷哉畜也彼蓋將凍餒是間矣行十哩有奇已下山入平曠之區地絕坦率四矚曠如乃鑿冰為食製麵粉爲餅炙獸肉佐之是處無風寒氣亦稍減爲余自冒險以來所僅見之佳境唯電氣爐燃時於蒼茫暮色中見一物橫余前距離祇十余步意爲石塊絕不爲意及翌日視之則一陳屍面目模糊不可辨認其衣玄色似爲美國服式身畔有獵槍一保溫水瓶一何時死於是間則非所知然其面目已腐身倚地上之冰而黏合爲一雖不知其人姓名其爲探險家則無疑也余雖觸目興懷不能無感然一往直前之意氣不因途中經歷慘象而少衰念此人既死其身畔之保溫水瓶取之或不可謂貪乃攜之而行且置沸湯其中以資解渴自沙利墮橇致死後余輩鹹有戒心不敢加創於犬防其狂猢也然犬之奔走則驟減其速率每一小時祇行六哩而冰原夜長每日僅十鐘至一鐘可行若此需滯蓋不至於絕食不已一獸之肉食已過半自克河相距尚百余哩方切憂思而危險之境乃百出不窮是日十二鐘余方手指南針注視方向而御橇之犬墮入一深窟余及蘭萊司同時墮落窟深丈許堅冰如鐵以三尺微命與之相抗其敗可卜余左腿受重傷骨骼皆作奇痛右觀觸冰如遭箠楚指南針冰原探險記二十三冰原探險記二十四亦不知遺佚何所蘭萊司幸未重傷然憂容可掬似不無感受痛苦一犬欲斃宛轉哀鳴余方駭顧而負囊之犬亦墮蘭萊司頗早見及趣余速遯以免受壓顧余足創絕劇欲避不可犬果墮余身而余暈矣比甦醒則已置身山坳之下蘭萊司手一瓶蓋余所習見之威格格酒瓶土人方食犬其狀殊無歡余左腿之腦隱隱作痛手臂欲折不能屈伸額及顴之熱度繼長增高而麻木不仁似受重壓蘭萊司告余方余暈絕之時彼見土人臨壑而窺乃以手作勢使其旁趨土人乃驅犬右詣繞吾輩之前壑前本與地接遂載余以行此間去壑尚不遠也一犬已斃於壑中一犬折前足亦不能行余受重創首途殊覺不便且指南針已遺後此將莫知所嚮思吾輩所恃以爲識方之志者南針耳今羊失路歧其何能濟遣土人覓之良久土人歸意其獲得彼告余壑中一無所有但麵紛一巨囊及二犬大一死一傷猶宛在也蘭萊司不解土人作何語詢於余余具以告彼乃親挈土人而往少須歸來手提巨囊蓋卽麵粉而南針則仍不獲探險出發以迄今茲犬斃其二一傷一逸數適半於原數余輩五人已葬身於此者二人余傷且劇性命亦不可保死生各居其半不能謂爲完人然則人數亦已平分至於行程則祇三分一有奇餱糧耗十之七八親短汲深勢蓋難能且擱淺之事非人所能逆計今漏舟之勢已成飄風且不旋踵滅頂之期計當不遠又安得劫海慈航迷津寳筏使勿載胥及溺乎天地陰霾夜寒砭髓風泣山號幾疑人入神靈之窟余肢體痛不能耐不克成眠偶一瞑目痛苦輒作夜中有慘痛之音吐因風而繞余耳者蘭萊司之嘆聲也爲聲絕哀撩人魂夢余則悠然遐思冀有良策足以自存一切痛苦爲之忘卻自念余輩探險固險是求身歷險境蓋已得所且死亦至樂夫復何悲況吾人身體所組織分子均各種物質所混合各種物質組織未具人形之時散若冰原探險記二十六微塵翛然自得吾人肢體解折之後且返元狀無論如何炮烙鍛鍊絕無痛苦又靈魂與軀榖似一而二軀榖蜺化而靈魂則不滅吾人之感覺痛苦皆軀榖所陷使委此軀榖則靈魂且泛若不繫之舟非痛苦所能陷害由是觀之死實較生爲樂凡此皆余胸中著作使而無阻力者則詞源倒瀉將汎濫而莫知其鄕顧方余冥思入玄之時而創處躍躍作奇痛毛髮爲指思緖立紛復思求愈之法思極而倦則復小睡幸不爲痛苦所擾竟能成寐翌日天色微白蘧然而醒試轉側余身沈重如故而痛復大作每痛作則汗下如雨雖氣候如彼之寒汗則不稍已奇痛徹心腑也蘭萊司謂余面目盡腫額觀尤甚余欲以手自探則臂欲折木強而莫能舉方余思舉手之時頓憶所攜獵槍或已遺失詢諸蘭萊司始知其已於余暈絕之時檢拾於壑中荷之橇旁所懸皮囊余心始釋時渴甚呼土人使爲余鑿冰爇湯而土人則不知所在蘭萊司益焦急適一獸觸余視線狀若巨鹿其走絕迅與余輩距離祇百數十步余呼蘭萊司謂前有巨獸其趣發彈蘭萊司故手擎獵槍乃扳機而發獸震於槍聲頗復駭異返奔而去蓋未中彈也余睹此獸念土人忽爾失蹤或爲獸所搏蘭萊司亦悲曰吾輩五人今所存我與君耳君復負傷不能前進則吾輩之運命寧復能延長嗟夫吾友至愴余懷也余曰君言良然今當委命於造化生死唯彼所欲如其幸而生則吾儕雖備嘗艱苦亦復何害如其死也則吾人固爲造化之洪鑪大冶所鑄今委身而還造化亦未始非往復循環之道君胡蹙蹙曷取余酒爲余洗滌煩懣蘭萊司乃徐取瓶酒去橡木之塞就余口令飲酒甫入腸困頓稍蘇憂慮湔滌殆盡雖終覺負痛而亦陶然自樂舉凡險象均如太虛過雲雲過天空無復跡象蘭萊司扶余橇上夾之以肘意欲驅犬前行顧南針既失途中無僕其狀大似余之麻木不仁惟止此無益前行或有一綫希望勢不能留則亦前驅冰原探險記二十七詠原探險記二十八不顧忽余後有人大呼其聲銳厲過於鴟梟此聲爲余輩所習聞蓋土人也先是土人食犬聞遠處有狺聲審聲在壑中知爲傷犬所作馳視則犬固未死然前足盡折欲援而不可能方傍徨無計忽指南針觸其目喜而拾之狂奔而至不復顧夫余輩之呼聲所以不聞者風勢趨西北而彼所處爲東北也蘭衆司問呼乃止俟且遙答以示方向及既至則復趣途是日行祇十余哩因路徑不平不敢努進余途中屢欲墜幸蘭萊司扶持至力始獲安全是夜宿一巨石之上天氣頗佳寒氣略殺且巨獸之輒冰雖融而不能入爲余輩自安奇泰羅德出發以來夢中想像所不及之佳境似彼蒼憐余等之頻逢坎壈故欲稍蘇其困且鼓其冒險勇氣勿使稍餒者第五章暮色蒼茫中忽有巨障當余望眼冰瑩如晶巍然矗立夜色雖昏頗能辨認余甚疑前有崇山蘭萊司則力辨其誣余亦不能深自信然山行履冰其事至險使而果有山阻余前殊非所願余遂姑以非山自慰不幸乃果如余所疑翌日起視則嵯峨綿亙者蓋一高山懸崖千尺凝冰如玉而光滑無儔若使平日見之將讚爲古今未有之奇觀而在此時則百憂交集竊念此山至不易登縱使能登亦不易下吾人果以微命寄託於彼立成虀粉靈魂且別軀殼而去冒險事業亦卽告終於此日矣乃使土人試探有無便路余則與蘭萊司默籌登降無險之法蘭萊司謂鑿冰可使不滑吾輩當且鑿且行余思冰堅如彼鑿亦大難且鑿且行終日或不能半哩況置身冰崖不能保無隕越遂力闢其非蘭萊司益形失望俄土人歸自山間並鳥道小徑亦不可得且山勢險峻無可攀緣余曰山旁獨無可趨之途徑乎土人曰山旁則不可知然此山蜿蜒如長虹孰窺其端倪無已姑驅吾大逕上此山余曰山則兀若此其能勿顚隕蘭萊司曰亦原險記二十九冰原探險記三十顚隕有死而已吾儕留此亦何能生死一出死所佳適與否寧能復計余曰留固死然尚有待登而顚則血肉膏此冰山余意但能尋覓平易途徑卽多滯行程亦較此爲愈吾儕可先循山而左趣倘無路則更折而右趨斷可得路蘭萊司曰此言雖當然君亦知吾輩之食且盡乎余思越此適彼爲程絕短去白克河當不甚遙旅食或可有繼倘左趨右趨均無坦途則旅食罄吾輩將槁死於此余曰君不見陵膺之山石乎既險且巇下臨無地此豈終南捷徑吾儕當且自趨於生路必俟途窮食盡而後已蘭萊司猶斷斷與余辯謂余無冒險之眞精神余置不復答但令土人驅車左趨誠以知命不立巖牆之下雖在冒險期間斷不可以生命爲孤注之一擲行險以徼倖蘭萊司雖怏怏而深信余之冒險經驗較彼爲富土人見高峭山坡殊深危懼聞余改途尤欣忭余乘橇簸盪如在舟中雖強自支終虞墮隕蘭萊司至山坳見坦途少而險境多乃力為扶掖幸四大均履險如夷行半小時山已盡前途皆平余方自幸卒出險境忽一深澗橫余前澗深不見底俯瞰心悸時土人爲余及蘭萊司先余大呼曰深澗在前趨止而大蘭萊司亦狂呼土人始止於是循澗而行冀澗盡有途可趨顧此澗之長乃非余所及料經十五分猶不能盡衆大失望蘭萊司則咎余不從其言幾隳絕壑余則令土人速驅俄果出險而入康莊既履平地心神俱爽乃小憩地上炙肉爲食然肉已漸少食時頗惜其無多顧前途之所謂白克河者卽余輩希望所在雖明知食行且盡頗能自慰蘭萊司及土人更實彈於損冀有所獵獲在平時余將曬其守株待兔而食將盡則亦作此無聊之設想俄而希望果絕終日不獲一禽二人大懊喪謂果三日無所獲而未抵白克河者吾輩必爲餓殍此言殊不背事理無可爲諱然余恐彼輩氣沮乃告蘭萊司謂此處有巨鹿其肉香美無倫不惟愈飢且可助膽倘獲其冰原探險記三十一三十二一可資數日食彼始稍釋憂思然余言誑也乃是夜果聞鹿鳴似欲以證實余言之非誑蘭萊司大喜謂鹿鳴之聲澈夜不絕決必甚多詰旦當攜槍行獵第土人則謂夜間呦呦之聲實山魅山魅殺人以食以血自澤其毛遇之必無幸余詰其山魅果作何狀彼雲得諸傳聞山魅有角身作猴形獠牙外露毛長如獅鑿地爲穴身隱其中且爲力絕猛能格獅象復有幻術雖見其形人不能取余曰噫豈果有是哉人誑汝也然土人猶戰慄不已俄復聞聲則類似山羊而獰惡過之土人復謂余此仍山魅之聲愚陋無知至堪發噱余力闢其妄彼乃若未聞知夢中猶大呼山魅來襲神經蓋已瞀亂越翌日復起爲食食既蘭萊司荷槍行獵囑余輩少須歷一小時始至色甚快快蓋仍無所獵獲乃扶余而行途至坦易而獸跡絕多余不審此冰霜世界胡以獸類竟能生存殊爲之大惑不解更行一小時途値黑獸二大等於山羊而形似鼠毛短而黑足長不過六寸實博物志所未及載蘭萊司屢發彈卒至逃逸土人尤愚獸已遠而發彈不絕且手勢極笨縱獸出其前求中亦未可必唯彼則不自覺其拙反謂獵槍不良未能應手且極讚余槍之佳故能致巨獸余乃與之互易土人大喜謂舉此槍明日定有所獲是日余臂痛少已手腕漸能屈伸但腿閻猶時作奇痛額部臃腫無度目遂深陷果攬鏡自照意必有異狀觸目惜其無也日中天氣頗良極目可矚四遠胸襟爲之豁然但朔風播寒令人僚慄入慕風愈甚爲聲堅懿語聲不能相聞余手足皆冰益復麻木蘭萊司恐余凍僵覆以獸皮皮重數十斤壓力絕巨既稍得煖則以負重爲苦使蘭萊司去之旣去而覺其寒又似不如負重爲愈其實二者均非適也風漸次以烈蓬蓬鳥鳥無時或已火亦惡寒傍人取煖而余輩則亦恃以爲溫不啻相依爲命是爲余入冰原之第十一曰行程僅二百十哩余糧僅足二曰食冰原探險記三十三外原探險記三十四十二月八日大雪紛飛白日如晦人身蒙雪如衣縞素巨犬之黑色棕色者亦不復存元狀既白且腫如以石灰散其身初時地上雪積未厚大爪陷入不過寸許俄而數寸以至盈尺漸不能前進然大地皆然無可託庇上下皆雪人犬居其兩間坐臥更非所宜余乃令土人取雪烹肉意將食犬而使前驅不幸鐵鍋竟破無已乃食生肉且以食犬明知處此冰天寒食非宜而進食則較枵腹猶愈故姑以之療飢肉凍如冰入口腥羶之氣令人慾嘔強吞始能下咽而此次所食實盡巨獸之肉獸肉既盡所余僅十余斤之生麵粉耳更歷一小時雪深一尺有奇犬已深埋雪中僅辨其頭及背所乘之橇雪被其上者將二寸犬行如鳬水仰首噓氣爲狀絕苦蘭萊司謂余曰雪倘更積盈尺則犬葬於雪中吾儕之運命亦繫於雪嗟夫吾友君知吾輩之死所乎以意度之或不能外此銀裝世界余曰先生言當然吾輩自入此以來未嘗沐浴今茲浴雪可使此身無復塵滓如此死所亦復大佳蘭萊司聞余言戰慄不已彼素有膽未嘗怯懦且爲人絕沈默此實余第一次覩彼恐怖之狀余斜臥於橇雪滿身側果此身尚未受傷則亦略可自慰顧乃不能行動步履需人卽雪掩余身或至埋沒亦無可如何土人則略無憂慮以犬行遲頻笞其背犬負痛而吠勢欲瘋瘋更歷十分鐘犬背已沒但其背尚昂橇上之雪深亦盈尺余臥側觸處皆是不惟迷目且塞余耳鼻至於呼吸不通蘭萊司枕余以股得以稍蘇然寒氣如刺幾裂余膚至此雖委命於天唯彼生死而求生之念未嘗遽絕惟此處曠寂無隣絕無生路於是所謂生命危險者漸成極有價値之問題私計此身必不能存在但時間久暫則不可知仰視黯淡天色慘悴黝黑似示余等以兇徵至恨余身胡不附翼不能高舉凌霄乃冥思人死時果作何狀人之靈魂是否不滅抑係與軀殼同時泯盡思潮方起落胸中而旋風捲雪拂面而來余及蘭萊司所乘冰原探險記二十五冰原探險記三十六之橇遂爲雪所埋氣息無自出內然耳畔猶聞蘭萊司及土人呼號之聲俄聲亦不能聞而余量於雪中矣第六章須臾漸覺和煦之氣輸入余體壓雪盡除唯負重則如故張目視之則土人立余側蘭荃司以手按余額余身臥平地之上有獸皮被體惟環堵余輩之旁者則皆雪高與人身等三天臥伏互相傍侍聞蘭荃司曰雪稍止矣既復曰險哉君也吾幾不復見君矣旋更聞雪堆之中有聲如鼠嚙聲在余左瞬目視之一犬衝雪而出余惝怳惶惑不知身在此何所嗣蘭萊司告余始知大略先是旋風猝至余爲雪所沒蘭萊司及土人以尚能行動遂能自拔見余衣襟猶浮雪上拯而出之則已凍僵惟脈息尚未絕蘭萊司扶余起使土人堆雪四旁土人多力而趫捷少須立闢一無雪之境卽余臥處也當時所擕一切物品均陷於雪中唯獸潔及獵槍僅存十余斤之麵粉則不及兼顧犬陷雪中者二僅拯其一幸其一能自拔於雪不然死矣余是時肌膚均冰凍思慮亦絕簡單但祝勿死既稍得溫煖全體鹹如受刃又以流彈交集心中轆轆忐忑無已蘭萊司初甚慮余或竟死繼審能生始稍釋念則令土人更覓雪中之麵粉及乘橇等嗣乃獲一橇麵粉卒不可得然余輩冒雪前行時余猶見棕毛巨犬負囊於背中途雪等犬身已不見此囊麵粉或遺失於中途也前途盡雪一白連霄大浸稽天幾何不溺嗟夫余輩斯時生命較之網魚阱獸危急千倍天復垂暮大地皆陰我瞻四方蹙蹙靡所騁余信余輩無一不盡命於此犬亦不能獨生乃瞑目待死夫造化於人視之不啻芻狗生之死之惟意所欲吾人既無術脫彼宇宙樊籠自樂葬此乾坤棺槨今造化且行戮監視行刑之人當在中途造化之手則點余輩之額且書余輩之名於死籍使風雪冰原探險記三十七冰原探險記三十八四拘余輩勿令逃遁此情此景等於唱演悲劇之舞臺方其垂慕沈沈劇中腳色不可窺見則暫示觀者以數分鐘之鎭靜及其揭慕傀儡登場始有人歌哭其事今此積雪之舞臺未始不莊嚴燦爛一日吾人相繼而死則屍橫其中魂遊其墟一慕之悲劇終矣既而少年情事復一一澎湃奔赴入余腦海憶余方十余齡其性若絕塵而馳之野馬不稍受羈軛余父母既怒其不肖鄉井鹹目爲浪子浪子惡名之初加余身也余甚怒其恣侮繼則習聞是言無人而不目爲浪子余遂恬不爲怪出遊無方人不知處長至十七八膽力俱壯氣亦甚豪學業因荒輟居多一無所底一日薄暮入克崙坡之深山迷途不知返遂宿於林陰中夜爲巨獅所襲全力格之獅乃不敵而死至是遂思爲獵手日攝行獵所要求之物品火器利刃無一不備余父怒余不就父母拒余不納余乃隨希臘探險除出發於法境至克當特余因行獵出三日不歸而探險除則已出發追之不及而身無余資獵槍手銃之外初無長物一德商設肆某市爲余同井乃往哀之始稍得溫飽余力作甚勤不敢少怠德商絕愛余恃爲左右手明年商適英吉利挈余以行余旣習英語且學其文字而讀書開篇乃爲達摩所著之魯濱孫飄流記細嚼書味頗有與余相類之點蓋彼亦浪子放浪形骸無有拘累所不同者彼自絕於家人余則見屛於家人然余之意氣及思想較彼實無不逮人將探險南極余復思爲探險家乃是人以余年少不果挈余然探險之念時縈腦海意余而適險境當索隱探幽窮物盡狀且余多力而智舉凡一切皆不能戕余之生卽以克崙坡遇獅事而論力猛如獅且死余手其他猛獸欲爲余害者余倘奮拳彼且立死致之於死易如薙草又余家水濱幼時常鳬水百碼以外遊泳其中且飲且浴則水亦不足患余緣木能登其杪陟山能躋其極懷此絕技天下其何往而不利少年思想類皆單純而不知探險家冰原探險記三十九冰原探險記四十之生存者百人而一也迄二十五歲探險之志未嘗稍灰然天之降罰吾身以示警者不慮百次尚憶是年七月之星期二余行獵於山爲豹所襲巨爪陷余臂臂痛欲折彼方張吻至余余以右手出火銃力抵其喉豹齕槍柄其齒巉巉怒極更撲余面余以手觸銃機彈貫其腦然余耳畔亦被爪傷豹死而余亦力盡而僕此爲第一次之遇險嗣商死其子歸國而不余告余復無所歸流落爲丐屢瀕於死遂傭工自給既稍獲余資始獲歸母國自是始知余力實不足與危險抗然時過境遷頓忘往事冒險之雖歷久而不滅故復有一九一二年之行不意卽從此別德意志而永不能印足跡於其國土余不能孝父母天之降罰固至當然使而不至於死者則浪子定囘頭也思至此百感交縈涕不知所自憂極忘寒幾不知身在彌漫大雪之中蘭萊司默然無語似亦溯洄往事少頃讀聖經爲瀕死之懺悔土人枵腹不勝飢嚼雪代食而天色既昏計無所出乃席獸鞹而臥蘭萊司以悲慘音吐謂余願從此長眠余亦默祝死神於夢中稅駕長夜漫漫死潮暴長朔風亦作哀聲似弔余輩之不幸余心緖惡劣夢境皆非佳甫交睫忽見一巨人碩大無朋竦幹欲齊天極余方驚駭彼以手攫余輩余大悸狂號顧無援者幸彼巨掌之指縫尚未盡開余臨縫而窺意欲逃遁而彼似已覺內余輩於其口余人經其一齕身立成虀惟余獨自其指縫墮地一落千丈骨肉均碎又或夢爲巨鷲所食迨驚醒乃知爲夢然駭汗滿身矣須臾復入黑甜鄉更夢見有死屍繞旁視之蓋蘭萊司及土人四大亦以次宛轉而死凡此異識均非佳兆余方凝思忽蘭萊司夢中大呼蓋彼亦作噩夢矣余呼而醒之彼告余曰頃夢此間冰雪盡融旋成大浸余輩遂鹹遭滅頂以此夢佔吾輩之命運蓋極不祥然否運之神往往於人在患難境中巧爲播弄恣意揶揄冰原探險記四十一冰原探險記四十二特闢慘痛之途使人無歡而患難之人神經無不瞀亂易於震慴恐怖枸杞來枲空穴來風妖夢之乘亦正有自概咎否運之神殊無當也終夜憂攝飢腸轆轆額顴及腿腳臂膊不時作痛如受笞楚更念此間四無逃路儼若囚室而余輩則爲已宣告死刑之人延頸待戮不死不巳俄雪光瑩然東方既白余輩既凍且餒受罰絕酷則舉凡忤親罪戾皆隨天良而發生意余之所以遘嚴譴者皆性情乖戾之故視蘭萊司則頗整暇頻拂拭橇上之雪然亦外示鎭靜而內實恧攝少焉仰天微喟狀若求援而余雖深知必死亦不能無求生之念甚祝佳運之神或能降格余方凝思一大飢不擇食嗅地上之雪者屢而終食之其余亦相繼嚼雪忽蘭萊司曰吾輩當仍前驅余曰微論飢不能行能之奈阻雪何蘭萊司曰吾人但未死當力求其生寧能坐待死乎言次覩天方呬雪復自語曰雪可啖也余曰我亦云然君試取以食我蘭萊司遂掬以食余其寒震齒入咽猶冰然已飢則頗有效既而蘭萊司遂助土人以橇軋雪使之平實且軋且行求祁嚮於生路顧行絕遲每一小時僅可半哩有奇而雪乃無際不省何時克達無雪之境歷二小時耗日之半而行程祇一哩又三之一第七章山窮水盡此蓋其時而否運之神遂亦憐其不幸實出余所期土人欣然告余曰此間有神域謂奈古特山洞洞可達白克河余是時亦有所見覺前有崇山其峯插霄漢據余所聞此山當爲奈古特山唯山洞可達白克河之說殊未前聞乃更詰土人洞作何狀土人言既惝怳而邇於神話據雲奈古特山前有巨神因幹帝怒使猾鬼誅之巨神懼罪鑿山而匿猾鬼乃洞其山而擒之於是山乃有洞言絕荒誕不經初不足信惟以土人之愚昧而知有奈古特山名是必得自沿襲之野聞亦未可知沿襲之野聞則多有所據後人往往綴以怪異事冰原探險記四十三於原探險記四十四實炫惑觀聽洞或有之而神話良堪發噱第彼時余希望能達白虎河之心至殷且切不復能爲此無意味之研究謂土人力驅吾犬今日或卽可達山洞顧犬飢而疲力行則蹶欲速莫達頗滋憂慮蘭萊司以橇軋雪歷兩小時蓋已力盡土人耐冷不以咽雪爲苦故獨能自支卒達奈古特山坳顧覓洞莫得而雪深沒脛望眼皆白尤難辨識何處果有山洞恐縱有之洞口亦且爲雪所封余及蘭萊司乃大失望更進數十步高聳之山已觸余目上有突出之巨石蔭可數畝故其下無雪此爲日來目所未覩之康莊乃少憩於此唯風聲鬱閎入耳而愔似谷風者更視後果有洞洞口作半月形高可七尺寬二丈余信其爲奈古特山洞告蘭萊司使試臨窺蘭萊司臨谷而戰慄謂是中習習出風中人如針低且默黑無光三尺之外莫辨土色余命土人燃電氣爐入視洞作何狀且使蘭萊司授以遠鏡而土人甫入洞卽返身狂奔且驚號中有鬼物脣顛齒震手足幾無所措蘭萊司亦駭愕逡巡卻步不敢復前方是時忽聞有怪聲如梟聲出自洞蓋無可疑土人聞而股弁顛聲謂余曰吾入洞見有身黑而長之巨神其目耿耿光若電炬言至此而噤余曰汝趣擎槍是必巨獸土人乃實彈以待然手戰莫舉惶怖不可名狀此時洞中之聲益厲余呼蘭萊司曰洞中巨獸行出矣君獵槍何在蘭萊司愕曰君謂獵槍乎余已遺於途矣余曰君曷取余槍蘭萊司始就橇旁而取既實彈伏於洞左蓋欲伺獸出而狙擊也土人初頗恐懼至是膽亦稍壯亦舉槍以須俄聞洞中有蹄聲四犬鹹吠余知洞獸將出則亦自危蓋余創未瘥步履需扶持脫遇猛獸且葬其腹惟絕食已二日生人終何能永遠餐雪獸類之肉正余輩所恃以爲旅食余輩倘不爲獸所噬則獸固余輩之果腹品於是希冀其出之心較恐懼爲甚然洞中蹄聲乃旋聞旋湮而獸終不出方深懸盼忽洞口有獸頭耳似虎而垂毛長如獅其色黑鼻與脣張原探險記四十五冰照探險記四十六聯莫能分析則又似山豚獠牙如鉤狀至猾惡余覩此毛髮森竦如逢不若而獸則注目於余余益恐方欲呼援有聲砰然濃煙縷縷翳隔洞口蘭萊已發彈矣獸受傷猛躍而出皥聲如猿掠余左而奔辨其狀較虎尤猛而黑毛茸茸巨蹄而長身舉凡余所習見之獸類無此猙邪蘭萊司及土人則疾起以追獸阻雪行遲中彈遂斃方謀燔炙以食谷中復有聲蘭萊司等未及實彈而獸猝出獸形與前同但大不及前獸之半四犬復吠一棕毛之犬力與獸搏土人發槍射之顧獸未斃而犬已殂最後一彈貫獸腹獸顚而踣犬則爭前齕其腹及頭少須而斃蘭萊司出刃刳皮剽肉食犬余忽憶有一洋鐵罐存橇旁懸靈中令蘭萊司用以代釜以烹其肉夫以可置巨鍋之電氣爐而置大可六寸許之鐵罐方盤圓柄勢不相入烹肉殊未佳而余輩因數日來或食生肉或餐冰雪故視此烹肉如窶人子一變爲富家翁寒酸之氣尚未湔除視尋常食品乃若珍饌此無他飢者易爲食也食獸肉時余覺其味之美爲生平所未嘗蘭萊司亦亟讚其肥膿其實火候未到肉祇半熟使在平日食之腥羶之氣觸鼻且嘔固不能入咽也食既天已雲暮席地而寢是處既無積雪且有蔭庇至適之境莫過於斯而二獸可資旬日食自克河復距此不遠余輩生機蓋不虞停滯喜可知也蘭萊司樂極據地而歌歌聲隨風而散余亦頓忘痛苦所經危境悉不可捉摸且以爲一切危險既已經過則前途必盡愉快之境縱遇險阻亦且化險爲夷初不意此已往者僅危險事實之一小部分而有甚於此者正不知凡幾也余輩飽食而臥飢寒頓解以日來憂患叢集人絕顦領此日漸入蔗境爲眠絕酣歷十余時始醒醒時去曉尚遙夜寒如故思潮復湧發不可遏自念獸肉雖可資食然終不如穀類白克河雖有食物可求而由是達彼須經過此黑暗之泳原探險記四十七冰照探險卽四十八山洞洞中多猛獸亦至危險且洞之淺深未可逆臆安知此洞不足以危余輩此至可慮然崇山當前踰越匪易勢不能不穿洞而出思至此方甚焦灼而洞中顚撲有聲又警告余等以猛獸來撲少頃寂然心始稍甯顧思潮復隨時起落似有人告余以前途多險憂猶未艾者遂復思白克河果作何狀河畔是否可以購求食物以意度之迨必妄誕蓋此冰雪洪荒何來市集倘其蜃樓海市憑空結構者乎又念奈古特山洞是否可通白克河縱通白克河其中是否無所梗塞至是乃大憂繼恐自餒其氣則姑以諦爾諾司之言自慰蓋彼嘗謂彼處有大人之市集也天既明蘭萊司及土人鹹醒仍烹獸肉爲食食時已覺其味之非佳既食乃思穿洞而入白克河顧彼中昨曾出二獸必有余獸穴其中果爲所遇實足盡余輩之命蘭萊司曰獸果穴其中驚之必出余以爲然唯余輩既非專從事於獵所攜物品均非獵具至於鉦鼓尤所未備實無術足以震驚獸類而余昨夕確聞洞中顚撲有聲謂無獸穴蓋屬響言謂蘭萊司當鳴槍使之驚駭蘭萊司憑穴發槍十余嚮果聞穴中有獸啼然久不出余輩亦不敢入相持可二小時一巨獸狂馳而出與昨日所見無少異蘭萊司擊之不中而逸方慶獸或盡此中已無余而一利泰爾復出覩余輩略無懼狀搏一大爪裂而食余駭極不知所措土人亦棄槍而奔蘭萊司手中已無余彈然實迫處此不門且爲所絰猝出不意以槍柄痛創之利泰爾遂撲蘭萊司蘭萊司奔竄雪中利泰爾從之利泰爾履雪而陷其行絕遲余疾呼土人趣撲此獠土人猶觀趲不進余覩蘭萊司行且爲獸所及謂土人趣授余槍且實彈時余臂創未愈不能舉一輕微之物而此時滋懼蘭萊司爲獸所撲遂忘痛苦力疾舉槍一發而中其蹄然獸猶負痛而追余彈再發獸傷背而鳴聲絕慘厲三發始彊余力亦垂盡臂痛大作血熱如沸不自知以何時暈絕迨醒則夜色陰沈旁有鼾聲冰原探險記四十九冰原探險記五十方驚異間突有物觸余額余震於獸威幾疑有猛獸來撲失聲大呼聲未絕蘭萊司謂余曰君其蘇乎余微君死於利泰爾之爪牙矣余初乃不能憶如歷夢境及蘭萊司告余以狀始能彷髴其事蓋腦筋慴於恐怖而瞀亂也是夜幸不復聞獸鳴然殊未能遽信洞中果已無獸蘭萊司商於余謂仍合循山坳而趨或較穿洞爲愈余然之翌晨將出發忽復中止以山徑參差雪深丈許其險乃不可思議也犬死於土人之獵槍者一爲獸所食者一所余祇有一二以二大御二橇兼負雜物力已莫勝余輩更慮途中乏食慾載二獸之肉以行勢且益増重負蘭萊司議棄一橇以一大負獸肉一大御余所乘之橇已則偕土人下橇而步於是遂穿山洞而爲探險中之探險洞中黝黑無似有霖腐氣森寒之風尤令人毛戴蘭萊司加遠鏡於目攜獵槍及手銃均已實彈燃電氣爐以代燭使土人執之第八章洞口初爲半規月形入內漸成三角始甚狹繼恢廓而有容二百碼以外則復轉狹風聲暄宛惜愔不絕土氣撲鼻蹴地而恧溫燠之氣繞人左右同一區域而氣候不齊蓋幽渺而有所庇也忽聞蘭荃司呼曰前有阻礙不復能行矣余爲之驚愕以爲已無出路於電氣爐爝火微光中辨洞徑寬可四尺余僅容一橇之出入徑作斜方形土色赤赫菌滿其中十步以外則爲洞之極一望而知其爲窮途然沈鬱之風則自內而出可決其似是而實非然蘭萊司則已止土人及犬不令更遲且呼曰洞徑止此矣余曰君曷更窮其奧吾辦風而知洞徑或非止此蘭衆司乃復前行既至則洞固未窮唯曲折而東地勢漸高而寬狹不等余瀕顚者屢幸強自支而免更歷十分鐘洞漸寬廣溫燠亦稍減谷風送寒悶悶之氣漸消忽聞槍聲硜然犬驚而馳橇遂傾側余亦墮地雖未重傷臂冰原探險記五十一法原探險記五十二痛乃大劇微聞蘭萊司呼曰前有巨獸趣止勿前聲未絕而槍響復作繼之以怪異之獸聞更視土人則屹立若石像知蘭萊司方與猛獸爲敵余心忐忑如機軸滋慮有變俄獸聞之聲漸遠少須而絕蘭萊司曰獸負傷逃矣吾僭當仍出發余臥地莫能興巨犬則隳突而狂吠余呼土人使舁余橇上且驅犬於是復前進俄洞徑漸平坦犬行亦疾經一處有死獸臥焉意卽蘭萊司所槍傷致死者距死獸前十碼內外有革履一及破裂之衣血肉模糊漬衣作深紫及紅殷色左近復一革履厥式如一碎骨橫縱傷心慘目察衣履當爲美利堅所製蓋有特別標識也憶前此有一屍發見於余探險出發之第七日其服裝與此絕相似意此葬於獸腹者其彼之同伴乎余於未出發前聞有美利堅探險際先余出發余詢諸諦爾諾司彼力言其無使而果無顧何以有此陳屍嗟夫此蓋諦爾諾司審冰原探險之不易恐前僕而無後繼也余爲之低徊良久蘭萊司亦法然墮淚余輩行洞中者三小時有奇始見一綫曙光透入黑暗之境蓋近洞口矣洞口爲圓形寬倍於前作建領勢自上而下雪深盈尺瑩然有光吾人於閦悶之極獲睹此景胸襟爲之爽豁既出山洞復衝雪而行幸是處雪較薄於前漸行漸覺其鮮少惟所謂白克河者則已橫余輩望眼之前河水皆冰雪敷其上河寬約半哩而長則不可得知蓋余輩探險初以求達撒德爲目的河身長約若干初不能爲詳晰之丈量以虛耗晷刻惟河之左近一望皆白雪煥異彩河盡則更一高山與後者之山對峙所謂市集者乃不可覩荒寂無垠並屋宇都不能見決無人蹤蓋可斷言於是漸知諦爾諾司之言蓋係鼓勵探險家而設余輩之希望既絕而高山復橫亙其前益沮其志幸獸肉尚可資數日食頗可自慰唯獸肉食盡之時前途是否尚有所獵獲則成一重大問題以意度之似此洪冰原探險記五十三冰原探險記五十四荒或多走獸倘吾彈未絕獲獸必易唯此險峻之山將何術超過實余所最注意思及此謂蘭萊司曰君試取遠鏡辦前嚮高山果作何狀蘭萊司審諦良久立呈憂色旣乃以遠鏡授余余加鏡眺覽則山石猙獰峯巒陡兀既高且危不復能躋蘭萊司曰君不見夫山乎險巘若此謂不難於登耶余曰山固險巘然吾輩則不能不冒此巨險蘭萊司曰吾殊願吾輩之勿顚隕滋懼其不可能雖然實逼出此亦祇能委命於天矣余輩方憂慮夜色已漸彌布大地鹹翳濃陰蘭萊司乃助土人掃雪共憩其間土人前聞諸余謂此閒有市集詰余曰先生不嘗語吾以白克河有土人組織之市集乎今乃一無所見何也余幾無以答嗣乃告以此言亦得自傳聞土人意始稍解然怨望之意時表現於其狀態余乃溫語慰之始爲余掬雪煑水並烹獸肉方余食肉時頓憶此冰原何來走獸走獸居此胡以生存彼寧餐雪飲冰者乎繼而思之此處殆非獸之所欲居必以此爲逋逃藪蓋撒德及安奇泰羅德前均獸窟自經美人經營以來人類漸衆走獸勢不能與人並立故均逃匿是間其所恃以爲生者則仍撒德及安奇泰羅德之小動物昔余居安奇泰羅德時嘗聞其地多猛獸時於夜半出沒村莊而負豚犬以此證之則此冰原固非猛獸之出產地思至此則甚慮前途之不遇獸以不遇獸則無以爲食也余輩行程至是已過半距出發日期業一旬有三日昔聞之土人冰原探險從未有能至白克河者今余輩已幸抵是閒預計明日可渡河而越高山矣第旅食問題尚未解決誠不能無怏怏蘭萊司竟日跋涉尤極疲憊甫卽席而眠已酣余創雖未全愈而腿順則已能屈伸臂痛亦少減但長途勞頓食息均非佳精神爲之銳減頗萌不合前來探險之悔念詰旦涉冰渡河須臾抵高山之下仰望危巖竊深危懼幸余已能勉強步行遂隨蘭萊司等相將而登以山路不宜於乘橇不若步行之無險也至半山路益冰原探險記五十五染原探險記五十六險阻余不能躋蘭萊司及土人爲余提挈始免顚蹶然御橇之犬已一落千丈強幸余未乘橇不爾則與此犬同命矣山半有鳥道可趨較初登山爲平易經二小時余腿膨復隱隱作痛臨風欲僕行時左右足不相讓一進一退幾欲背道而趨乃小憩山間少蘇疲睏然自是已望見前途俯瞰百理皆白雪山勢積漸低落下接平地余困既少蘇乃復邁步更經一小時已至地唯乘橇盡失獸肉亦失其半巨犬僅一深黑之毛者尚存且小憇山間時獵槍忘卻攜帶手統亦遺其一幸尚存其二以之自衛則有余但獵獸或未適於用余輩既下山略事休息復前行此爲十二月十日余輩生活於恐怖危險中者蓋兩星期後此經三晝夜行九十余哩絕無意外亦不逢不若余輩之困得以盡蘇余之痛苦亦悉告卸除唯額部癥結非數日內所能愈然此者尚非余所慮余之所慮則獸肉已無余而途中絕不逢獸類土人謂余詰旦果仍無獲當殺犬爲糧此去撒德今祇百四十哩一大之肉節之可資三人五日食而五日以外吾輩當已食粟於撒德不然則吾人固死而大亦不能獨生與其同盡曷若死一大而生三人余心雖不忍然勢固若斯巨大之運命遂決於詰朝倘果無獲殺無赦矣是夜氣甚寒余思潮與夜寒相長自念古諺謂動物誕生於吉日良辰者必有幸運橫死或無福者誕日必非良證以余事良不爲誣余之誕日爲八月十三余父以爲時日不良余生必不幸甚切憂思而鄉裏老人之善相者則謂當早天意余之所以屢蹈危險無日不生活於恐怖憂患者其生之不辰有以致之乎然余固不幸而沙利之運尤否一入冰原便屛跡人世墮坡而死之土人死狀亦至酷豈其誕日較余尤不佳乎至於余輩所帶之巨犬八今已亡其七僅存之一犬命運似亦不佳此曰消息之惡蓋非彼所可逆料更遲數小時且爲魚肉而登刀俎若繩以古諺是八犬皆誕育於不良之時日吾知其必未盡然冰原探險記五十七冰原探險記五十八也翌日爲十二月十四余輩仍無獸可獵而待烹之黑犬猶不自知死期已懸於一剎那尚搖尾作乞食狀余良不忍謂土人當更俟一小時土人斷斷與余辯謂更遲一小時吾輩抵撒德之期亦多延一小時蘭萊司亦以爲請余遂可其請然見土人操刀將試余心遂如受刺且若有重創加余身乃他瞬不顧以避宰割之慘狀且加遠鏡於目忽三裏以外有物似人其數爲四諦視愈眞果人也余大呼前有人行土人聞聲而愕殺機因以停頓蘭萊司乃亦以遠鏡瞭望謂實非人不熊則猴且謂確見其體有毛余疑其言乃復遠矚然腦海則先印熊猴之象愈諦視則愈不辨其爲人爲獸恍見其體果有長毛毯毯茸茸儼然獸矣惟一轉念則復意其果爲人因思前者果爲人則必探險家余輩果鳴槍使聞者彼亦必鳴槍爲答三鳴余槍果有鳴槍以報者余輩遂疾馳而往可十分鐘遂相値彼輩四人皆操英語自言隸美籍衣旅行衣服式如一其色黑均貉皮所製長而碩年可五十許者爲赫洛得軀幹絕偉出聲至洪跛左足而短小精悍者爲湯魯伊克可四十歲左右一少年神採奕奕曰璧克辣司其一爲北美洲土人狀至笨魯負食物及旅行應需物品重約三四百斤而毫無負重狀態其膂力之富實大可驚惟其面目獰惡殊令人生憎彼輩所攜食物多罐頭且有望遠燈保溫瓶曁避溼之臥具較余輩實週備赫洛得告余彼輩出發探險時實十有七人死於猛獸者三病死者一余九人均死於奈古特山登而墜也彼詢余行蹤余亦具告互相印證取程微有不同蓋彼則超越奈古特山而達白克河余輩則穿柰古特山洞取捨絕懸殊也余更詢其他據雲彼之出發日期先余輩十有一曰攜朵橇十巨犬十二乘橇遇險阻則不能行故均棄之犬中途均死無一存者食物至此所余亦無多但較余輩絕食則優余輩去人滋久思人滋深邂逅相逢不啻途窮日暮之際忽有爲之逆旅者彼輩亦沭蹤探險記五十九冰原探險記六十甚喜且以食物及酒分與余輩余輩數日不知食味得此如入珍庖薦異羞既醉既飽亦舞亦蹈不啻入烏託邦享彼間人生一切樂趣痛苦之擔負已盡告解除食既精神大振身輕若飛鳥步履倍疾余人幾不能從唯北美洲土人與余乃不相上下彼力強而耐勞作爲其特長故能臻此無足怪也余數日不飲一旦得酒頗覺甘美無倫遂恣飲不能節小醉微醺膽力俱增長筋胳尤形活動其意氣一往無前曾不俯視道途之有無危險經一巨石之前乃漠然無覩湯魯伊克則已見之余既近巨石湯魯伊克大呼前有阻礙然余右足已觸石石凝冰絕滑一蹴而蹶幸僅微傷蘭飛司等疾趨赴援余已崛起但右足之大指刺刺作隱痛余行之速率因之銳減趾高氣揚幾實奇禍天道惡盈悲伏於喜所以促余之猛省者蓋昭昭而無隱於是遂不敢疾行所經必審顧無險而後前第九章途次蘭萊司與赫洛得談甚懽始不過以探險事實爲談資比見余顚蹶則取資於余其言皆有至理彼謂凡人志不可滿滿則招損昔有人自負多力嘗格殺二獅告人曰吾軀幹如百鍊之鋼莫余傷也一日行途次遇一小蛇或告之曰汝慎勿爲蛇所傷其人曰獅且不爲害況蛇乎遂握蛇示人且曰此藐小者果能爲害耶言未已蛇嚙其臂中毒而死夫力能制二獅而不敵一蛇抑又何故忽其小也今吾人皆劫灰余爐因屢經洪爐大冶而不銷化然未達吾人所欲達之境卽未竟其功不可謂已出危險之域言既復顧余曰君於事每忽其小事忽其小則大功可成而小功不就可與浮湖海而不可與涉盈尺之河流君今茲固以爲一切危險均已成經過而不意一石之微足以致君顚躓願君自茲能懲前而毖後余殊有味於其言因以入吾書所以示後之人使知慎微外原探險記六十一冰原操險記六十二而防漸也是日天氣絕佳寒氣稍減余輩所經過地均平坦無障礙五哩以外不復見雪惟煮飲不得雪水則須鑿冰冰不潔且多泥沙攙雜其中於是甚思得雪然已不可復得矣薄暮時余輩仍露宿於堅冰之上赫洛得等見余及蘭萊司均無避溼臥具遂舉所有臥具盡鋪於地招余等共席土人及夫亦均蒙惠其意之慇渥殊大可感夜既甚長彼此復均劫後余生一見如故遂抵足縱談幾忘疲憊赫洛得自言爲美國人生長於紐約克方其盛年實操航海業十年浮海意頗厭憎乃改業爲商設雜貨肆於印度之蘇非亞小權子母歲有贏余歷兩稔富有資金不幸肆忽焚於火縱火者爲其平昔所信任之經理人忿極歸國不復願更逐什一翌年適加拿大已四十六歲遊歷經一稔聞阿拉斯加已漸臻發達遂至安奇泰羅特彼處有其故友乃結隊而爲冰原之探險璧克辣斯滑魯伊克均其同井交誼頗篤而均富於冒險性此外尚有其摯友約登爾死於巨獸所謂利泰爾也璧克辣斯蓋祇二十有一歲其人多膽血氣至剛彼謂余此次探險告終後當為南非洲之探險約與余偕余亦有此志諾之不幸而彼竟未及抵撒德齎志以沒此余所悼惜不已者也至於余之南非洲探險已另書詳其事茲篇則不旁及步行較乘橇爲緩日行不輟亦祇能十七八哩余輩途中復多濡滯僅行十四哩有半計抵撒德尚百三十余哩行程須一星期或且過之赫洛得所余食物僅可六日食余輩非疾行莫達議每日以二十哩爲率用符食物之量而不意尚有大險當前不唯濡滯且七人中祇余倖免此曰思之涕不知所從矣明曰爲十二月十五是日蓋余探險冰原之一大紀上午十鐘天已破曉晨風入髓夜氣盎然緘默寡言之湯魯伊克忽夢中大呼仿髴求援余是時適醒報之曰湯魯伊克君其夢乎湯魯伊克不答少須自語曰異哉夢也余復曰君果夢冰原探險記六十三冰原探險記六十四耶湯魯伊克出聲曰誠如君言言次振衣起坐狀絕頽喪赫洛得亦爲聲所震而醒湯魯伊克遂告以夢彼夢一巨人以木棒痛擊余輩及既流血則一一吮之且裂其屍於血肉橫縱中見已屍亦在內臂腿盡折腹裂腸流爲狀至慘故大聲驚呼比及醒雖知爲夢而甚惡其不祥余力辯妖夢不踐彼則堅言其生平所夢皆有奇驗且引據數事用實其言之不誣璧克辣斯亦怏快不樂然尚與余談南非洲形勢及土人生活地方風習且謂此次果能出險卽當入南非務竟其探險之志言絕壯令人慾賈其余勇既乃飲湯魯伊克及余以酒已而自飲視瓶罄舉瓶作建領勢張吻承其余瀝望而知爲酷好杯中物者美洲土人顧而稱笑笑聲磔磔璧克辣斯謂之曰汝亦欲得酒耶盡矣且柰何土人頗失望作色似怒彼面目猙邪如獸卽笑顏亦復可憎此際則益形其厲謂赫洛得曰吾負重致遠先生獨不知其勞乎赫洛得曰汝誠能忠余事余德汝他日至美洲當資汝多金以市酒既復曰汝怒猶未怠耶吾語汝脫敢暴獷答矣謂璧克辣斯曰君曷取鞭鞭獠奴土人初似懼忽躍起握拳欲門赫洛得猝握其臂土人痛不可耐狩聲而喤赫洛得盛氣虎虎提而曳之且笑曰吾謂汝壯如牛耳奈何多膽而少力汝今儻不悛吾不汝赦矣土人暴悍而有力以余視之直猛如虎乃赫洛得提之若嬰兒殊令人驚詫然土人則仍倔強尚竭力圖脫赫洛得堅不釋必待其自窘悔過而後可湯魯伊克良不忍請而釋之土人猶悻悻既而爲食方燃電氣爐土人潛取獵槍且實彈蘭萊司大呼曰獠奴實彈於槍矣赫洛得驚顧而槍聲已作黑煙掠璧克辣斯之肩而飛視土人則復旣實彈余大震欲奪其槍忽有聲暟然從余左而南蓋赫洛得手銃機啓土人僕矣彈中土人肩創似劇然傷不至死少時復蹶起出璧克辣斯不意力創之璧克辣斯驚失措返身與格而力不敵爲土人所顚左顴觸冰破血出如瀋立凝冰原探險記六十五外原積險記六十六冰成紫赫洛得及余乃趨救赫洛得怒不可抑力創土人腦土人則力摔其衣土人故傷肩膊且重爲赫洛得所創力益不支唯仍抵死不釋赫洛得衣余扼其吭始釋手赫洛得欲致之死更令湯魯伊克授以手槍湯魯伊克方實彈余視土人已臥地宛轉哀號謂赫洛得曰卽此已足盡其命無須假君手也赫洛得曰此獠在獄傷不至死猶且噬人吾必斃之言次聞土人尚怒詈立以手銃彈之遂殮第十章璧克辣斯傷觀創甚鉅雖強自支而面無人色血淋繞頰頓現紅殷微喟曰不意蠢奴幾戕吾生聲偕淚墜少年勇氣盡於一剎那間矣余所攜之安奇泰羅德土人覩狀震慴無似若失其知覺視赫洛得猶擎手銃駭而狂奔呼之不答但巳停足於百碼以外卻立遙望余大聲問何適遙答曰吾逃死耳余曰妄哉如此大荒逃將焉往且汝能共事而不忤奚逃爲土人仍逡巡不前余復曰汝得勿飢胡不思食土人聞此始來前而狀至惶悚睨赫洛得曰彼人殆欲死我猶未去手銃也聲微而顗余知其誤拊其肩曰汝抑何愚彼人倘將致汝於死當早按銃機此時彈貫腦矣土人意稍釋既而聚食璧克辣斯傷鉅不能下咽余割襯衣爲之裹創視創處作長方形創口約寸許肉盡碎已而復行忽視指南針則已異嚮始知昨日取途已歧趨乃復折而南經一小時有半指針方無譔更盡一小時行處皆沙而無冰風勁沙寒時眯望眼驗沙色燦若金閃爍有光小者若麥大或如豆皆含金屬於其中視吾人所習見者微不同然域於一區長僅四理有半寬稍逾之沙盡仍冰冰色黯黑較前之晶瑩光潔者異余意當有沙泥雜其中唯履冰時革屢聲乃如擊鼓則復意爲冰堅使然未之異也前行可十五分鐘突見一穴異而覘之中黑暗不能辨乃假望遠燈於赫洛冰原探險記六十七冰原探險記六十八得燭之下臨無地深不可底而吾人履處皆虛中冰厚不過四五尺其險至不可思議萬一冰受壓而碎吾輩蓋不能獨全探險歷史亦告終於此不復能賡續思及此體不寒而自慄若倚將傾之危樓若憑既枯之朽木而析冰聲復隨念而作余驚呼曰吾輩命運今懸此薄冰將若之何蘭衆司駭曰吾儕所履果薄冰耶余曰然蘭衆司色立變湯魯伊克蹩覽至冰穴臨窺既而顛聲曰冰薄若此將不勝載重行且陷矣赫洛得及璧克辣斯鹹震懼不能聲目注所履之冰蹴之以足驗是否能勝載重時冰析聲已漸烈余等欲返奔而慮未及至而陷乃疾趨而前蘭萊司及璧克辣斯奔尤力忽有聲如地震冰果陷矣陷處寬可十畝長百二十尺左右下瞰約五十尺蘭萊司璧克辣斯赫洛得均墮其中未墜者祇余及湯魯伊克暨一土人一犬余大駭不知所措而冰下人哀號求援聲悽人心脾臨視冰陷處璧克辣斯倒臥其中狀似已死赫洛得以慘淡目光矚冰上人求援之念蓋甚殷蘭萊司大呼曰非而蘭德生君援我爲聲絕哀余爲之墜淚顧處此絕域殊無術可以相援思欲填此冰穴俾彼等可以緣階而升惟磚石等類均此處所無終無可爲階梯者湯魯伊克則謂宜鑿冰以代磚石然冰殊不易鑿求鑿巨塊之冰則尤不易傍徨歷一小時竟束手無策是時余以蘭萊司等均遘奇禍幾忘已身所履亦至危險俄冰裂聲復震余耳余始驚覺竊計脫不逃避亦且不免乃稍退行未百碼返視余頃所履之冰亦陷冰穴寬且三十畝較前已三倍穴中碎冰如琉璃爭作異光而人數則又加增蓋土人復墜落矣土人俯伏而號且呼腿折蘭萊司就撫之以手勢示余意謂傷勢甚劇余忽思積冰亦可上緣謂蘭萊司當積纍碎冰藉爲階級蘭萊司及赫洛得均以爲然跋來報往搬運不輟顧穴深而廣欲積累碎冰與余所履之冰相接勢非數晝夜不克竟其工以人數旣寡冰復艱於搬運非多人不爲功泳顧探險記六十九冰原探險記七十也彼時天色已晦余乃以臥具及食物授赫洛得等約於詰旦臨視已而返奔沙漠席臥具而眠余自入冰原日臥冰雪中初頗以爲苦後漸安之是夕臥軟沙如得最精美之牀榻然心緖滋棼念余及蘭萊司沙利等本意可俱入撒德乃沙利竟慘死中途今與余相依爲命之蘭萊司復墜入冰穴儻不能拯而出之且葬身冰窟無論前途渺遠余之抵彼亦不易縱造化竟許其成功而一二好友則已齎恨而沒戕數人之生成一人之事得不償失樂豈忘悲異日抵撒德踽踽獨行爲狀既寡歡為境良非適寧不大負初心引爲深憾時則風聲含辛飛沙撲人寒衾不寐憂思如病覺前後左右皆沙利死狀瞑目亦不能禁其勿見甫交睫則匪夷所思之險境均躍現眼策怵目驚心神魂爲亂翌日偕湯魯伊克往視蘭萊司及赫洛得將抵冰穴隱聞嘆息風送哀聲悽其動聽既至其處蘭萊司等方運冰爲階積厚蓋已三四尺然上下相去尚三十尺恐亦事同塡海勞而無功唯此外殊無良策欲求躋登勢必出此璧克辣斯及一土人則靈魂已與軀殻骨脫離偃臥冰次從茲魂遊永夕之墟余方凝思履處作裂帛聲蘭衆司大呼冰將坍塌余未及答而冰已裂左足隨冰而墮右足亦不自持遂墮幸未受重創然傷足成跛不良於行更視冰上祇湯魯伊克悄然獨立察冰窟作釜形下皆黃沙與沙漠無異冰未陷者其下可容人行然不知所止余先時固知積冰上緣計良未得而是時迷惘不知所措則甚覺此著之便乃與蘭嚴司等相助堆積冀可躋登竟二小時所積冰塊尚不盈五尺始大憂欲糠竊計求達彼岸如是其難恐事未半途人已槁死於是廢然而思俄恍有悟令湯魯伊克授余以望遠燈及鏡以窺冰窟之極視窟四週冰沙相接無復有罅因悟余輩行處蓋係河流以故有流沙而冰層之不底於河者抑亦有故憶余於歐州各處所見凝冰之河類皆上冰而下水鑿之則流水溶溶瀠洄其下張照探險記七十一冰原探險記七十二有時水涸亦復見底蓋入冬河水其上因寒而成冰冰既成則適足以爲阻寒氣侵襲之障且地心本煖故冰下之水不凍而冰能不隨水爲消長者以有岸爲砥柱也余旣思得其故穿冰自且出岸固無待於堆冰而躋因趨冰層之下冰先時距地絕高繼則漸次低垂蓋岸與河心之地勢高下不同也俄余輩已達南岸岸與冰接人居其中非洞冰不能出思欲鑿冰頓憶斧斤未備余足創方作不復能行乃使蘭萊司與冰上人語令以余輩所攜之飛刀及赫洛得之佩刀獵槍下擲蘭萊司所攜鑿冰器具以至余輩乃致力以鑿顧冰堅而械窳頗形棘手盡十五分鐘始得三尺之鑿孔冰厚五尺人仍不能出余輩既疲憊器機復鈍雖竭力以鑿亦等於蜉蝣撼樹收効蓋甚寡方余輩之履冰唯虞其不厚唯慮其不堅至是則甚惡其厚且堅而造化弄人於余輩置身薄冰之時則故摧之使陷於余輩鑿冰之際則堅不令陷拂逆人情蓋無過此者矣赫洛得之多力余於昨日曾見之而今茲乃不能伐冰今昔頓殊其勇怯余往者亦嘗示勇力於人今則如有掣其肘不令肆力者余既憤且悲以獵槍之柄力抵堅冰用力既猛冰片橫飛墜余頭顱視冰已摧陷穴可逕尺一線光明延入黑暗之冰窟矣冰窟中既漏曙光赫洛得及蘭衆司之勇氣復勃發助余鑿冰頃刻而洞幾三尺可通人顧冰滑不可攀躋蘭衆司既登而復墮蓋余輩初鑿冰時冰距地祇五六尺僅容人立及既洞冰合冰層之厚而爲十一尺故不易於躍登也嗣更鑿岸次之冰始獲出險然歷時既久而是處日晷絕短爲食未竟已無余晷乃臥宿沙中夜間冰窟中之犬狺狺哀鳴徹夜不絕第十一章曙色籠冰隂靈乍解模糊中已辨若隱若現之物狀余輩蓋已居南岸之陽岸仍黃沙碎金爍爍作奇光湯魯伊克先余而醒起而爲食食既趣程經二十分冰原探險記七十三於原探險記七十四鐘出沙漠途次蘭萊司獲一獸狀似鹿但其毛色稍異角亦未肖重可百斤足長而瘦勁或謂黑鹿似未是余輩前此以乏食爲憂至是蓋無可慮惟人數銳減存者祇四人一犬墜入冰穴余輩亦忘提挈余腿隱隱作痛行步微跛湯魯伊克亦不良於行遂成二跛跛行不適於觀若在城市立惹衆目惟彼處闃其無人祇湯魯伊克與余相比較然湯魯伊克係自幼而跛視余雖無異而實有間余途中且行且思至是或已與危險告別余輩所遭險境巳極充分劫余灰燼造物雖不仁或未忍更加以鍛鍊且行程既五分四若持以吾輩百挫不鈍之鋒刃貫以萬劫不磨之精神當不至因一簣有虧遽半途而廢於是更取鏡矚遠果十哩內皆平原無復險阻唯目力所不及者不審果作何狀余輩且行且談爲狀良得忽與余輩相距可七哩許之天空有大鳥橫飛翼若垂天之雲背負碧空其飛之速率電掣風廳蓋未足喻爲余生平所未目睹俄大鳥過余輩之西相距至邇諦視益眞蓋一巨而鷺能食獅象虎豹南北極多產此鳥余少時讀博物志至詫爲怪誕不經而此日乃獲睹此似造物以余之所見未大故廣其見聞時赫洛得等亦見巨鷺均震慴異常湯魯伊克曰前之負青天而飛者其鷺歟果而覩余輩則吾人之血肉將皆膏其吻既復曰鷺西飛矣吾願不復更覩其南飛赫洛得曰汝謂鷺已西飛乎彼復折而南矣時余及蘭萊司已若受捧視鷺鳥由西而南距余輩益近垂目下睨膦憐若鷹其志蓋將求食嗟夫余輩不死於猛獸不葬於冰窟而置身鷺吻置身鷺吻死良非適殊不得所此時則甚願但不膏鷺吻容余自死死所尚可較佳於此而適吾身雖死亦無憾惟此鷺吻者人身一經其咀嚼立成碎屑爲狀至慘酷也繼又念余家人怒余之浪遊余父尤甚而余則皆拂其意余父而聞余死耗者必至悲痛殘年莫景其何以堪思潮方起落胸中驚鳥已下墮蘭萊司等均出手統獵槍按冰原探險記七十五冰原探險記七十六機射擊顧鷺鳥絕巨一彈之微殊不爲傷余輩槍雖屢發鷺鳥仍漸次下地忽聞蘭萊司大號余意老友且膏鷲吻視鷺鳥則已飛騰復折而西漸次以遠蘭萊司暈絕於地赫洛得等亦相與愕顧神色俱異余乃力呼蘭萊司使醒已而復行自是經兩曰未嘗有不幸之遭遇迄十二月二十號余輩冒險行程所余祇五十裏意於三曰內可達撒德乃是曰大風寒氣欲侵骨髓余輩均瑟縮不能前風止時已薄暮翌曰行五裏許崇山蜿蜒聳入霄漢山名初不可考後此於撒德得之山蓋臘勒山臘勒山奇峯巉巖猙猜悚目一望而知其不易於登陟念此山果橫亙不及十裏者余輩當繞山而前乃循山竟曰山猶未盡而益鬱嵂不可攀躋遂復遵故徑仍至前處往返經兩日余食不足供一日計留此殊非策登山雖險猶可行險徼倖乃相繼而登余足創尚未愈遇險益困未及三十分鐘卽不能更進是時微風初起小雪乍飛臘勒山遍佈玉屑少焉風益烈雪深且數寸余輩仍勉強登山山路故崎嶇積雪其中隨蹴而陷益令人戰兢不敢前顧風雪既甚山中無可庇託勢不能止古諺謂建領瀉水不盡無休余輩之居此山亦若水之在領建而倒之不抵地不能自已遂仍躋登雖險勿恤歷半小時遂詣其極懸崖駭矚下臨無地前後左右若無所憑方眺望審顧間忽勁風北靡撲人慾顚余意俟風少止徐行下山而蘭萊司則不謂然赫洛得亦謂宜仍下趨不得已遂從之行顧余輩既自上而下勢若累石懸崖已虞隕墮而狂風後撲若有推挽之人危狀至不堪設想余滋危懼慮且顚蹶俄臨一斜坡漸次以低絕艱於步赫洛得蹴冰而滑倒顚而下驚顧未已飄風旋發風力既猛余輩鹹若背負千鈞先是上山時攜獸肉及臥具等每人所肩均逾八十磅至茲力益不支乃盡卸於地冀可少釋負擔或能免於墮落所余者祇手鏡及南針遠鏡之屬食物亦棄擲不顯更行五分鐘斜坡已將盡始睹赫洛汰原探險記七十七得之屍撫之體溫已減氣息亦不可聞察其狀當殞命於墮坡之時血流被面凝作紅冰蹙醫鎖眉若訴痛苦又有若警告余輩勿蹈覆轍者余心焉傷之汍瀾不已蘭萊司及湯魯伊克亦爲之零涕然是時余輩雖至悲愴而大風愍馳吹人慾墮乃忍悲而行顧心緖既惡劣步伐亦無倫次余瀕顛者屢均蘭萊司扶掖而免最後將抵平地湯魯伊克履虛而墮余力挽之冀可倖說顧湯魯伊克勢已欹側不復能振余足跛立亦不牢因而俱墮余及湯魯伊克甫抵地而蘭萊司亦墮地相距可二十英尺似不甚高然山石錯綜墮落多無倖免於死者獨余墮處地稍平而腰膂股肱則鹹受重創蘭萊司折臂傷腦氣咻咻然已不能言驗其腦後有巨石嵌入創口幾二寸臂骨觸石碎血流不止齒上下相觸目亦垂瞑余傷雖劇而未至死覩狀失聲悲呼蘭萊司似猶聞呼微張其目以慘淡目光矚余面余轉無語相慰但掬淚以致其哀甫一轉瞬蘭萊司之目已瞑齒震聲亦絕死神稅駕矣余悲從中來涕下如粳探險出發之時人數有五此五人中獨余僅存僅存之余在未抵撤德以前亦不能決其運命安知前途不更遇險境爲余阻乎倘其無也則僅存之余固足彌齎恨而沒者之缺憾萬一更歷危險則負傷而跛之余必萬無一生然則余輩探險之志終不能伸矣思至是風聲繞耳如怨如泣似恐余心未碎而故震盪之者風聲少止繼之以呻楚之聲聞湯魯伊克微懇曰菲而君援我余初緣蘭荃司慘死意緖大紛幾忘湯魯伊克之亦受重傷至是始轉而慰藉湯魯伊克湯魯伊克傷腹部及背傷處皆要害余殊無能爲力然猶冀其不死弗料彼亦行且葬身是間也余方臨撫湯魯伊克面如死灰顫聲號痛慘不忍聞天色慾瞑余輩猶未食而獸肉已盡棄擲烹具亦無一存至是飢腸轆轆不復可耐湯魯伊克渴欲飲而終莫得余掬雪示之湯魯伊克微頷其首乃以飲之飲已體皆戰謂余曰渴雖冰原探險記七十九冰原探險記八十療腸冰且柰何既復曰蘭萊司君傷乎余聞言肺葉大震涕立墮湯魯伊克審余狀知蘭萊司遭遇必非佳復曰彼殆受重傷雖然吾傷滋劇行且死彼縱傷或未若吾之甚悲夫吾友吾之伴侶死亡殆盡今所余者惟君及蘭萊司君傷微不足慮甚願蘭萊司無受重傷也余曰蘭萊司傷或不至死然實較君爲重吾尤願其速愈今茲去撒德祇三十余裏但能強起兩日必達撒德矣余之為此言蓋以慰湯魯伊克然悲不自勝不能禁神色使無變易湯魯伊克意似覺淚盈於眶以目左右瞬必欲睹蘭萊司而後已顧蒼茫夜色漸布冰原十步以外莫辨狀態蘭萊司死狀湯魯伊克終不獲睹俄暮色四籠時將入夜余及湯魯伊克無從得飲食且無臥具雪積厚數寸臥地無溫更慮雪融衣溼乃稍除積雪趺坐其中並爲湯魯伊克移易位置使勿臥橫縱山石中冀可少蘇其困湯魯伊克傷至劇方余爲易其位置之時大呼背脊欲折甫易地脣動齒震順楚欲絕夜間大風雪余輩旣無臥具朔風捲雪幾被至身徹夜不能成寐湯魯伊克爲寒所襲亦無眠號痛號寒聲不時間發翌晨視湯魯伊克顏色灰敗面目盡腫雪積其身旁欲逾其腹余乃爲去其雪然雪已侵入衣袂因人體之溫遂融爲水溼遍內外衣嗣寒氣益凜烈漸凝成冰其堅如鐵湯魯伊克手足臃腫莫能屈伸且不得飲食益不能支余足已跛昨更受創至不良於行飢火內灼弗能須臾忍欲捧雪療飢復懼腸腹皆冰傍徨無以爲計念伴侶凋零殆盡惟湯魯伊克一息尚存此一息尚存者既負劇創復有飢寒爲敵以微命而攖不仁之造化未有不敗死期蓋不能一瞬所能苟延殘喘者惟余一人余亦受創復無術足已飢寒前途尚三十余哩在未負傷以前或能勉自支幸達余所欲達之境今在勢已不可能茫茫前路或卽余之葬身處也余思潮如風發泉湧勢不能強抑忽有異聲入余耳湯魯伊克號飢也嗟夫處此冰雪盈望荒寒冰原探險記八十一水原探險記八十二無復人鄉之原野得食良不易余輩果飢者惟有餐風雪而已余慰之曰君可如少須吾當炙獸肉以餐余此言實妄惟湯魯伊克已昏惘遂不以余爲欺更逾一小時湯魯伊克忽張目邪視神色大變余就撫其額觸手而冰余大悲涕奪眶出微咽曰傷哉吾友今且奈何湯魯伊克久不答而舌頻吐似欲有言久久始曰吾今葬此莽蒼矣吾伴侶均已先吾而逝惟君及蘭萊司猶生吾但視君等早達撒德異日不忘死友當收吾骨而葬之余涕不能仰方欲答湯魯伊克哽咽曰別矣吾友吾命不能更延十分鐘君能爲吾讀聖經乎既復曰蘭萊司何在余忍悲曰君果不諱必如君命余至撒德之日卽以人舁君屍改葬君能爲余言裡居者必以君墓攝影貽君家人唯蘭萊司已死於昨日夜間不復面君矣余言已爲誦聖經聲隨涕下至於哽咽不能聲始止而別矣吾友之聲更觸余耳鼓湯魯伊剋死矣余輩相逢異境交雖未深而誼則篤至不願伴侶凋零不幸同儕均相繼而死慘狀屢觸余目巳爲之心惻乃造化似恐余尚能自支凡可助其悲感益其愁困者均重疊而至必令其宛轉就死而後已湯魯伊剋死余神經瞀亂力不自勝遂亦暈絕第十二章余既蘇則天色己瞑濃霧成陰時將入夜矣飢寒交困起坐無力風習習過耳似蘭萊司及湯魯伊克方與余道慘死況狀者自念前路雖匪遙而求達則非易絕食已二日腸飢不能忍倘更逾一日而不得食終亦暴骨是間與蘭萊司輩同其運命余輩探險果無一人不困於險矣既而轉念余之生命果一分鐘未盡者當力盡此一分鐘保護之貴在雪固不可餐而欲苟延殘喘則非雪不爲功乃掬雪以食盡數掬飢始少已幸飢火方熾餐雪尚不惡寒食已精神較前爲佳但腹鳴不已俄夜色既昏余困頓已極乃就眠於雪中詰旦飢如故而冰原探險記八十三冰原探險記八十四憊益甚然猶強起而步攜手銃及獵槍冀有所獲顧獵槍殊笨重余臂創足跛益覺其堅不能舉乃棄獵槍念果遇獸手銃尚足以致死縱無所獲亦當以冰雪療飢誓不達撒德不止顧行歷兩小時而途祇四哩且力盡莫能更進乃少憩於地忽有機聲軋軋掠余頭上而過視之蓋一飛機余居冰原將經月從未覩此大喜欲狂而尤盼飛機中人或能覩余乃飛機漸遠終若無睹余大失望目送飛機至不能見始已及飛機沒入至遠頓憶余有手鏡曷不發槍爲號於是大悔惘惘如有所失少須復聞機聲意爲飛機然其聲起於地平之上且較飛機爲巨謂之飛機或無當然余此際待援之心既甚深切則無論其是否飛機擬姑聊一嘗試乃繼續發槍使之聞知槍屢發彈且告竭殊無答者方甚驚詫而槍聲已應而作余乃更發余彈與之酬答俄機聲漸近聲響絕巨一航冰船已接余視線及既近余前一美國人年約五十許衣旅行衣挈一土人疾趨而至余立與爲禮且致求援之意其人曰威爾斯亦探險家聞余至自安奇泰羅德知探險事業經余所爲者蓋已十九乃延余入航冰船置余於煖膾余經月露宿至彼如流丐忽爲富翁大喜過望侍者進伽啡香味四盜余一飲立盡既乃入浴室湔除累積之垢穢浴已筋骨爲蘇如釋重負惟攬鏡自照此身已無復人形目鶻突顴高削鵠面鳩形莫能喩此衣積污垢厚且數分爲形蓋至穢濁威爾斯衣余以已衣體量雖未稱而較前此垢敝之衣則不啻金玉與糞土之比較更衣已畢威爾斯爲余具餐食味均至美且佐以酒酒至醇飲之易醉余飲二大盂酒意微醺乃就臥榻俄頃入黑酣鄉然隱隱猶聞機聲似航冰船已開駛但機聲雖彷髴入耳而航行方向則無從而知電燈燦然人聲聒耳翰室中集人絕夥余微張倦目威爾斯已立余前余大駭愕憶余入夢時方日中爲眠未久竟達中夜詢威爾斯曰此何時威爾斯出時冰傾探險記八十五冰照探險記八十六計示余曰夜十一鐘矣君已抵撤德也明日當可入市余益驚詫念余方入船去撤德尚三十余哩乃一轉瞬而遽至此其速可謂無倫威爾斯告余此航冰船每小時能行二十哩自彼適此不及二小時余乃振衣而起視腧室中人鹹若睹怪異余知彼輩蓋欲聞余探險之經過乃略舉所經歷告之衆皆諮嗟太息是夕威爾斯飲余以酒談笑甚懽席間威爾斯自言係撒德市商業議所所中人員實於前曰出發欲探險於冰原顧航冰船祇能航馳於平坦之冰原遇障礙則不能行故復折回途次適聞槍聲知必探險家經此故卒載余而抵撤德余飲已復眠明日爲十二月二十七日余困頓蓋已盡蘇威爾斯先以人齎此消息於商業議所所長所長躬臨船中爲余稱慶所長曰利默赫德亦美籍年事頗長能操德語導余出膾室余緣欲知航冰船之大小徐循行其上利默赫德解余意爲余言之船身長四百八十尺載重二千頓船三年始成本以爲海上航冰之用曰昨試航行於冰原冰原險阻不能前進故復折回而另以飛機往飛機不能載重五百理冰原勢亦不易遽達已於二鐘許飛回飛機及航冰船皆莫能入而余獨能至此良足自慶惟朋輩飄零獨行踽踽殊深於邑耳俄利默赫德及威爾斯以大車駕余入市市頗繁盛較安奇泰羅特實有過而無不及有不凍港焉嚴寒無冰船舶往來無所問阻余書第一章已詳述之矣余旣至商業公議利默赫德設豐筵饗余且謂冰原探險屢有人出發均不能復順余生還實有神助言已出酬金如數井斟醇酒爲余壽余飲酒受金既乃更假航冰船人冰原取蘭萊司及湯魯伊克之屍以還葬於撒德市之南攝墓影以遺其親屬焉八十七