蠻陬奮跡記第一章余生於東印度之岱理城蓋余父爲東印度公司統兵也余無兄弟幼失恃由印度保姆撫育故幼操印語繼諳英國言與印人最睦儼若家人然余父名彼得生余又有伯氏爲印度大賈富有資鰥居於英夙愛余使余襲其名於是余遂名裘理司伯齒最長老矣雖未面余而書來則所以余者良厚余十歲時父得伯書雲我以閱厯所得者揆之我姪姪幼沖處印土非所宜且不得善美教育盍遣之來英國入學校俾得習專門學以造成有用之材學費悉由我任之余樂見故鄉風物聞之喜甚荼父躊躇良久始許成行遂挈余自岱理至各爾加塔時印度無鐵道蘇彝士河亦未通航路輪舶尚未現於世界印英來往必由各爾加塔乘格林船行之帆船大者邏載然渃顧道出好望角由聖尼勒那島至英國程亡慮四閱月父攜余自岱理首途際行佛飛爾加塔是處有礙臺曰威廉其統兵員則余父執也逆余父子止暢賢龍宿於其所近臺則帆檣林立皆余當時所未經見之巨舶也居數曰余父攜余見馬達加斯加船之主者屬託之舟將發余父懃懃以立志爲勗至英當惟伯命是聽余謹受命啟棕次日至孟加拉海灣一波不興乍出灣則浪陡作余卽眩暈數曰後習之卽亦不覺時觀操舟者使舵於怒濤中左右自如疾若奔馬意頗軒翥而同舟者男女老幼且不一衆以余稚子孤行極愛護有一女可十七八許暱余尤甚午後輒於舟面道故事娛余余但呼之康司兌司未細詰其姓氏綜舟中女客凡五蓋其時自英來印之女至夥歸國者實鮮由當時衛生學未大發明故印女至英罹疫死者大半否亦多病熱而殞今舟中五女記其有關係於余者則爲一嫠婦曰亞丁夫人攜幼女約十二齡耳舟行三日經毛裏西尼島之洋面則微風習習波平若鏡至第四日則天空雲氣厚布瞑然昏黑如潑濃墨見船主及舟人蹙額相對衆乘客切切聚語神思不甯船主復時時入船視一木條後乃知爲風雨表驗此卽可預知風暴之大小時天益黯黑帆皆下惟頭桅一帆張如故午後風漸猛浪猶未湧繼而風忽作盤旋勢舵難自主頭桅之帆霍霍無能爲力須臾桅折船主亟令客入艏俾舟人得以事事頃之巨波山立奔騰澎濞舟掀舞不能止兩日不得少休息忽一大浪擊舵舵散如片板舟失舵狂轉若飛蓬日夜晦瞑莫辨宵晝計行程是在勒達那在南非洲山澳中距陸地約五十英裏舟客集一膾內皆自危無人色夜不弛服宵半忽聞巨響訇然舟人奔呼囂亂又聞破磴一聲皆知觸礁遇險矣時余寐榻上經此一震顚踣於迎面之舩創甚驚恐之際亦不覺痛苦忽一高浪沖舩而過幾爲所摧而舟體日夜受舂撞不絕勢必解裂幸爲柚木所製堅韌殊常不則早成虀粉俄風力少弛浪亦漸殺天亦黎明客有膽壯者抽舷板洩水出登舟面四矚見船桅盡折船主與舟子僅五人尚無恙余已爲大波捲去亦有爲折桅所擊傷者眺陸地但距半英裏許繼見礁石如峽知已潮退矣凡聽者側者峭者銳者皆礁之錯出於水面者慮暮潮復至舟必沉沒舟中之小舢爲浪打失無子遺舟人亟呼客共力成一木筏先渡婦女登陸而水中有黑點時時出沒蓋影魚也磨牙張吻欲得人以食至第二次渡豐陬謝跡記余始登而糧而食物而器具而銃礙火藥鹹載焉往來數數人與物已皆在陸衆復支木作架張帆爲幄覓水者採樵者作食者理器具者紛紛從事食畢日已夕大風又作衆臥帆幄中雖後顧茫茫然較與波臣伍者差足自幸晨起則舊舟不知去向惟白浪滔天滾滾上陸而舟中貨物及破碎板木逐浪而來衆視其可用者竿鉤之積幄畔事竟互籌善後策惟望有他舟經此懸旗呼救冀其援手耳特不知是陸地爲何名舟人中或謂是勒達那之側散細柳海灣或謂與大魚江當密邇羣相揣測莫衷一是舉目四顧荒原莽蒼入夜獸號聲相屬余所能知者則爲野大因余於岱理習聞識之差幸者得一溪流下達於海水味至甘又多獲石上螗供食亦極鮮美衆理舟中攜來之鉤繩伐樹枝爲捕魚具得魚頗夥火灼爲臘以備飢雖非樂土漸亦安之余童子無知非惟無憂慮仍依依康司兌司之畔泥彼話故事又時摘野花以媚之蓋野中饒草卉亦頗爛熳彷彿岱理郊遊之景竟不知此身處蠻海濱也斯時衆議覓勒達那之口爲移徙設在勒達那之西當往好望角僱舟而來拯此被難者其如道路茫昧不識何途之從惟有極目海上冀有來舟如是者凡四日煙水溟溟渺無所見登陸之第五夜有舟人攜銃出獵見猨壘壘騰趠於樹杪欲擊之遙覩有黑人三四是步而至大驚銃未發亟歸述其事且雲幸未爲其所見不知是處黑人性質若何然同儕中無有能知此黑人之情性者或謂是卡否司一種或謂霍吞託此一一種僅揣測耳是夜余仍與諸婦女睡幄中諸男子鋪草爲蓐斷樹插地支架覆布以蔽露露濃若小雨然次日甫辨色余若有險象驚悸而醒欲復寐不得引耳以聽間一刻似聞草際瑟瑟有聲若有人行繼聞摔鬬聲喘息聲俄而聲寂余蛇行至康司兌司臥所見其張目戰慄余細語曰是何事耶康司兌司曰不知囑勿出聲余乃默坐以俟欲哭不敢又間數時天大明瞥見黑人四十余圍幄而坐兀如石像各攜戈及鎚擁盾護前余大駭疾呼康司兌司而舟人與諸客皆杳不復見益深詫之康司兌司及他女聞呼均起見黑人鹹恐怖歘黑人中一修偉者起立語無數佶屈不解彼復演手示意似欲令婦女偕去彼即舉武北行諸婦女愈益震慄鹹書跡記謂衆男子已被禽吾儕其何能免而是時衆黑人復挺戈威逼不得已強隨之嗟乎此黑人何自來耶自余居其處數月後稍稍通語言始悉其舉動爰先述於下我船失事處爲南非洲勒達那與奧而圭海灣之間距恩靖無塢江不遠因無塢者土人呼河馬之名也是處之黑人乃一蘇嚕族卻不受蘇嚕制曰亞馬捧大司人若呼之謂亞馬靖無埠則更喜是族之曾名因亞帝因亞帝者方言呼水牛也西鄰一族曰一亞馬古煞爲所服東族蘇嚕亦畏敬之其人性質似蘇嚕兵善用短戈不若亞馬古煞之用長者居廬與南非洲之卡否司同善種蜀黍粟蔗好畜牧牛羊計富則以牛與妻之數等第之吾船失事之次日巳爲彼窺見暗伺密偵知婦女居幄中男子皆攜火器各物鹹具乃定策夜襲先狙伏蒙密之矮樹中屆時出以二人刺一人使被刺者不及呼救謀定而後乘夜來劫故男子悉遭害復棄屍於海又知婦女臥幄中令勿驚坐俟其寤而後劫掠因余常與婦女共髮至長誤雄為雌倖免殺迨後察知之復以齒稚邀免是皆彼中人告余者也當諸婦女與余之被刦也驅走於仄徑叢棘中忽山巖峻峭忽細路蜿蜒至一所有廬舍一叢土人呼之曰一摩西歐人稱曰克萊耳廬中有女若童色皆黑見吾儕至皆大喜尤羨女髮之修美者因彼髮鹹短而馨乃出牛乳食余等余見衆黑人皆受修偉者之揮指凡一命令出答者必有因可細一一語余以印度語試之若曹搖首不解更以所聞者效而呼曰因可細彼頷首而指修偉之黑人曰一夷那因可細一後余解其語始知爲酋長也行三日夜皆宿於克萊耳所見黑人不止數千狀若一見吾儕皆注目視繼至一克萊耳較常製大可倍比近有羣黑人出迓高呼因可細各握手遂引余與三女入克萊耳蓽門圭竇匍匐而入入則三女與余巳足繭力疲睏乏就臥俄有牛乳與熟蜀黍來餉惟無肉食私念土人嘗以牛乳與蜀黍爲日食耳時亞丁夫人與其女坐而泣曰我曹於此必爲其烹食也康司兌司頗有膽侃侃言曰我儕旣免水厄此時幸母自苦姑度後事若何遂相與作計或謂諸男子不見蹤跡必已死或謂恐未死遭幽禁耳久之不能決終夜未能成寐適是夕當月望黑人集鄰衆燔燈圍坐啞啞歌唱聒人耳而我儛正怖其以此時炙吾肉供歡飮夜未央晨光晞微見一黑人立於克萊耳之前口呼一伊闡伯猶言出也余意呼我將作炙耶恐甚乃挽康司覓司痛哭黑人掖余出至十余人議圍之中捺余坐若曹語久之似辯論也者相語者一即刼余等之因亞帝一則未之識嗟乎若知其所語恐余已驚死矣幸余知在事後蓋見二人語因知我爲男子議決生死因亞帝欲卄蛉余他曾則欲置我死爭久始決留余生第二章處余之生死問題議決矣因亞帝導余去十裏許於是與遭掠之婦女離處余道中以手語詢因亞帝將何適彼似解語笑撫余首賜余鎚一戈一乃達一克萊耳因亞帝呼曰因亞尼灰別兒有二黑童年與余若出克萊耳至其前因亞帝與之語良久似道余者以其且語且指余也二童傾耳而聽語竟一童復述之因亞帝但頷首卽入克萊耳去二童卽授手與余執引余行裏許至則羣牛嚙草山畔遂共休樹下一二童向余言余搖首答以印度語曰不解一重躊躕入之若有所策繼乃坐近余指戈曰恩剛多余悟以方言教授是乃戈名也乃傾心注意疊效而呼恩剛多至音韻逼似而後止彼又指羣牛曰因古一指一慄色牝牛曰一意馬敘意旁符指一白色牝牛曰一意馬敘意麻鹿坡余效其語極速忽一鳥翔於前卽指問之童曰因亞尼余知此鳥名也其一童復指已而言曰意軋麻司亞姆因亞尼余悟彼謂我名鳥也又指余曰一意軋麻司亞古余知問余名卽曰裘理司二童亦效余言良久彷彿能似較余學彼語尤難然余居此土不得不操土語雖艱於口舌必苦心摹倣之先聞其日用之要者遂以手演飲食狀二童性極敏卽作食狀曰一意其垃又狀飲曰波沙時旭日當空余指曰以問彼曰一意來伽語竟又指腹狀飢告曰一冷皮裏夫邪意其熱余知乃腹飢欲食也是日余學四十余語私念凡人入他境能操其語五百便足應用不然相對默然卽飲食起居亦不之解安能考其風俗治法耶半月後此中人語幾全解余以演手助語之不足彼亦能解薄暮二童口吹嗚嗚聚牛驅歸余爲之助學其吹數日而酷肖牛見余竦然若畏甚於見二童故襄理頗當跡觀得力及至克萊耳驅牛入闌克萊耳中旋有人出取牛乳然取乳者皆男子無婦女奇之少選二童引余入一小廬廬中有二女孩在歲亦與余相若見余孜孜憨笑不作一語是乃因亞尼灰別兒之女弟兄也其一雖色黑貌極端麗乃以牛乳一盃熟蜀黍數枚食余余憊甚食後卽臥次曰曰未出二童擾余醒手語似呼出驅牛余乃與之偕驅至山坡縱牛嚙草余從二童學自一至十之數一曰孟以二曰一麻皮裏十曰以所米微特獲語言益且有裨學問者詢知矮樹果之良窳又有果一種二童喜食彼名曰馬丁古拉樹似英之鳥不宿果似柰色赤味各殊覓得此樹無數探食之腹爲果然二童復以手演狀告余曰凡果猿能食者人亦能食因猿能辨果之毒否自此余壹意學彼語無少厭倦而二童心極良不似我英童子遇不識之齒稚者肆意欺凌之若遇異國童子侮辱不知更如何也二童日以擲戈爲戲以梃植地上置一硬果如橘柚大者以爲的於四十步外擲之中的爲樂余初頗棘手二童乃教余持戈法擲法比一星期余竟亦能命中矣且余身臂頗強擲較遠又習飛鎚法技婀後始知其用之廣是處凡鶉來羣必逾百日與二童以戈飛擊必獲二三十爇火炙食大樂當余技成而始擊者乃一麞土人呼之曰因本齊靈性極狡能於豐草間匿不見蹤幸余目銳得審是曰晨坐看牛約百碼外草際有物蠕蠕動呼二童觀遂繞道趨登巨石立望之童曰因本齊余執戈遙擲穿其項不能脫遂一躍下石抽鎚擊其首立殪二童亦趨下見疊斃忻躍懽舞復引首四顧狀似避人戒余勿聲因亞尼卽解其皮撐以樹枝又覓二枯枝橫其一足踐兩端手執其一直注於橫木之上兩手力接以木鑽木因亞尼力竭則灰別兒繼之久之木屑出繼見屑中生煙旋火星外發因亞尼取枯草以擁之烈焰炎然矣於是各以戈割譬肉就炙之食皆飽尚余其半藏樹根中脫置諸地必果野犬及豹腹矣用備立曰食二童復告余曰凡所獲獸必告獻於克萊耳之因古細苟不告而私食覺必遭責故宜祕不宣嗟乎似此度日旣簡易而安逸較之城市間賈人終日營營作奴隸眞判霄壤耳余歸國後知覓此極自由之樂曰轉不可得黑人例有牛百頭舉一子與以一字一陳書跡記十一跡觀慎其子卽能得自由之幸福黑人有牛即可易妻妻之多少視其牛易之之法或八頭或十頭可易一少艾而牛又不必悉備先與三四以爲聘余遞年續交至黑人之婦非若文明國之坐食分利以揮霍奢侈相尚彼蓋實能生利勤稼穡自食有余從未有仰給於其夫者設一黑人有妻三四種一頃田卽可稱小康旣可畜牛又有乳可飲牛乳之鮮者名一油皮細謂宜於婦孺之食以大葫蘆容可四升盛鮮牛乳於中曰暴而頻搖之俟凝結而後食此爲男子食料旣療飢又復止渴其味酸而有酒氣名曰一亞馬細亞馬細雜熟粟以爲常食若肉則月一食或遇婚嫁或獲獵歸時偶一食之若取牛乳則不勞婦女蓋男子舍取乳外僅出獵與跳舞耳余則趺坐克萊耳中相與劇談以消永日嗚呼文明世界之樂其能逾此乎設余非童年安處此土閱歷稍多比較得失必益詫文明國之眈眈逐逐欲壑何深能如彼黑人之簡樸寡嗜好耶蓋黑人性耽牛牛以外皆澹視之且非已有物概不措意西哲有言人之所欲比其所供者少則爲富人又曰能節欲則増益旨哉言乎黑人有焉第三章黑人分界余事至夥倥傯無暇晷故不復念及舟中人雖然若康司兌司者余每憶之不去懷余旣能操土語乃詢二童於何時能見康司兌司因亞尼遲疑不能必惟言康司兌司無恙也以因可細有令此時君未能與相見凡閱月六未見一白人而余亦變爲黑色之童子矣擲戈飛鎚則技出黑童上奔亦較速惟馳騁遠道則猶不若牛之名幾至識口吹亦嫘牧法亦得宛然黑童所缺者足未胝耳革履久敝敗棄之夙以履行今也白足蹋沙礫則艱於步然亦無如何久之足已重繭木木然不覺其苦惟長行至中道必少蘇息衣亦破碎乃易黑人衣其衣無所謂製造以尺許羊皮圍腰際束以革帶在午尤酷熱早晚寒甚幸余漸亦能習慣不復以氣候爲苦矣余之行樂幸有二童日與之狎玩以五尺許木梃二三支一端裝陶瓦各執其一立而跳舞忽出梃互相擲初二童擲余首無不中余還擲彼善避無一中者久之余亦無虛擲矣既能避梃或以盾禦卽用反激力擊之是盾牛皮爲質狀如則般之半是中國興輙書跡記十此戲也始而互擲相距近繼而距漸遠至三十步外則力不及或偏倚不得進然余與二童不中不休必中一人乃止中之數各畫梃記之及後余悟是雖嬉戲中實寓武備教育焉凡戰鬭可以避敵戈而已亦能以戈擲敵余所擲距六十步遠與黑童較則余技爲精若減至四十步外則擲無不中詢黑人中之善擲者亦最遠不越九十步且具此身手僅二三人見絕技之不可多得擲法上或過首中或及腰自腰出者人多不及備凡戈出時必使其旋而飛既勁且速大都擊術不外虛實相用佯爲上擲狀炊發於腰間使人不及避則易中余外出必備戈三四自衛緣克萊耳之近時有虎狼豺豹諸猛獸出沒其間余又與同伴中得一奧玅術卽英荷人在南非洲名曰思波合令乃察驗地上獸蹟便知爲何獸何時過此及行之遲速學此頗不易以此相類者多余雖不若英童在學校中綾其腦力學習算術然余之用腦卽亦相等又辨樹枝爲戲法折枝四五暴日中驗何者先枯復置陰處以較暴日則若何更於雨於露則又若何二驗較知枝堅韌者久不變弱者易枯嫩者萎尤易偷潤以雨露則厯數日猶青蔥也余好之不倦彼二童每以枝來令余考驗此間無時計乃指日答之或曰出時折或曰昃時折若爲弱榦若爲強枝多有能道著者是處露極濃夕日甫下卽降如細雨露亦能助辨獸跡之學蓋區分在露之前後耳野牛與家牛跡最難辨別余學數月卽識河馬野牛赤鹿黑鹿虎豹狼麋與數種小獸之跡此學在行路時注意於地上足跡精究之則知跡之新舊及何獸便可測近處有何獸也余自謂慧能盡其術豈知校若曹則余爲盲人也一日氣候炎酷余與二童至叢林豐草間牧牛憩樹陰下正語他事因亞尼忽睨近樹若有所見俄而疾趨而細矚之察樹身度皮色遂呼余二人共視惟見樹上有爪痕縷縷因亞尼忽蹲地極其目力覓得毛二三莖既斷而又細小審度久之乃雲昨夜有一豹來曾登此樹樹上之痕卽其爪印又言豹性至猛卽亦不復蹤跡乃共踞一大石上二童告余以豹之形狀及其性質余默識而歸中夜求索憶幼時余父以書示余中有圖繪一捕貓籠言捕貓之法今二童告余豹狀則宛然巨貓也性又與貓似盍不以捕貓法製籠禽之晨歸記十五書跡記十六起以策告二童二童欣然願試遂共伐樹擇其挺直不曲者長約丈許圍可二寸得無數乃布地作圓形師營克衆耳法周築之使無動搖密如排筍再擇樹皮之柔韌者剝而揉之以爲繩結於立木之上端糾纒交錯縱橫連結若張羅然錄錄營營數日乃成柵雖立功過半而門猶未得蓋造門爲至籠之關鍵益當加意乃以樹枝編二門復合爲一大於柵口於柵之內更以鹿皮作堅韌之繩繫門上懸其一端支以木牽繩爲之機適近野多雉擊得數頭綴諸繩以爲餌吞餌卽繩動機發門立闔苟欲出非啟其門不克經營一星期籠成二童曰豹力猛倘入籠久必破柵而出議於夜間更番密伺見豹入卽奔告克萊耳呼人來捕之祕其事曾未一洩於他人故克萊耳中無有知者余之不洩恐事或僨反受若曹嘲耳是日驅牛歸欄食後三人潛至籠畔升大樹上屛息靜俟天昏黃覺豐草中有聲颼然豹來矣行近籠忽止此時余心趯趯然惟恐其不入但見豹若有所聽俄頃徐徐入籠少焉訇然門闔已在禽矣因亞尼疾下樹奔報克萊耳余與灰別兒仍在樹上聞豹在籠中咆哮奔突狂觸欲出余二人呼噪以讐之豹聞人聲帖服不動有頃因亞尼領二十余人至因亞帝亦與焉人各持戈四五中一人背負巨木然火爲炬皆寂不作聲至則圍其籠距籠約十礪突然植立又各積草爲聚七八所爇火作燎以守豹豹怒號沖突人輙鼓譟豹止既而又作又止之如是終夕黎旦黑人續至者継莘蓋鄰近皆得傳報矣至日出聚已百余人密圍豹籠儼如軍隊因亞帝命下令一黑人執長木以啟籠門余人距籠約五十碼作弓形遮其門執戈以備叢擊啟門者門乍啟豹卽躍而前嚙其木齒牙怒張力甚猛啟門者退豹突出及門半露其體因亞帝大呼一捕拉拉歘見四五十戈同時並發力擲豹中十余處豹雖負創益怒一躍而出怒欲攫人而戈又蝟集雖半中豹而豹已攫及一人之足衆奔救之蟻屯蜂集惟聞羣呼夷那哦反耳一猶言彼巳死矣余奔入人叢視之見豹身浴血張口露牙僵臥草上余喜躍不勝以見豹爲第一次且設籠禽獲又出余策畫意得甚衆以繩束豹足舁而去隨行隨謌狀若凱旋至克萊耳有二人解豹皮余或拔其牙爪延近處之因可細共享豹肉鹹謂食豹言跡肥守小肉既壯膽又健筋骨數百人席地坐炷火於中各割豹肉燔炙人夥佛嘗一余中有善歌者數人卽席而唱衆和之人聲如巽歌辭曰因回哦番耳一的那息耳一夷那辛茄那一夷那哦反耳譯其意謂此豹被吾擊死彼雖強梁已倐斃矣云云歌罷並飲米酒土人呼之曰一衣粞那興盡遂散越三日日已夕因亞帝復集食豹人於克萊耳並命余必至余茫然至則人已集圍坐若環鹹注目於余少女更甚余心隱慄慄意若曹殆將烹余而食耶因亞帝導余至圍中立而陳辭曰是白童我始見卽不欲殺汝曹有欲害之者幸我不許爭之久始尤爲我螟蛉彼色雖白而有恩靖無埠之心又能擲戈飛鎚每發必中今彼出其智慧創造此籠獲禽猛獸非智勇兼備而何我欲詢諸衆若而人者彼應懸此豹爪之項索乎彼應爲少年曾長乎願熟思告我衆齊答曰應於是因亞帝呼余立其前以豹爪項索親懸余項衆合聲高呼曰因古煞那獬雲少年曾長余曾聞人云凡佩維多利亞十字勳章者其人皆有勳績今也余欲叩之其能如余之得曾長謀於衆衆可而後授余此豹爪項索榮耀爲何如故余膺此榮遇更銳意立功必欲得一殊勳以顯襮於衆使彼識余冠倫魁能庶不愧少年曾長焉第四章余自爲因古煞那後衆黑人皆刮目視迥異曩日之防伺余者老幼婦孺視余若家人亦以亞馬細飼余余亦自覺氣概不同往昔一日余從容問因亞帝許我一視白友否彼躊躇有頃曰可汝於明日日出去日夕返休於彼一日然後歸可令因亞尼導汝行余唯唯退次晨因亞尼引余首途行次余詰以舟中諸人蹤跡蓋是事余籌之久始以語言隔閡無從致問繼思彼或以事祕未肯語余今道中僅二人當可探得消息遂密叩之因亞尼於是以潛殺舟中諸男子情狀告並言已伺二日知男子鹹挾火器故謀定後殺余曰必殲之何也因亞尼曰數月前有白人數輩緣海登陸從克衆耳中劫男女數人去衆謀索回彼遽發槍擊死者數人登舟而逸於是羣薩集議後再有白人來當出其不意殺之盡免其復劫余後乃知登陸劫黑人去者爲興版書跡記十九販黑奴之人余二人行且語道經克萊耳十數有人出致殷勤見余項索無不呼余爲因古煞那皆嬲因亞尼述禽豹事鹹傾耳樂之男婦童稚無不羨且暱余常有伴余同行一程者曰西下因亞尼曰是克萊耳中有一白女在乃入告其曾曰因亞帝許彼來此一視白女旋有人引余入小室康司兌司果在相見悲喜莫名康司兌司曰我以爲汝必遭烹今汝何幸無恙余具述別後事且言黑人視余善康司兌司曰聞此好消息使我喜慰然我則所惡有甚於死余乃百方慰解曰他日或有機終去此歸耳康司兌司蹙然曰恐無緣再與親人相見自被劫至此尊長逼我爲其子婦違卽齒刃余不得已醜視息亦冀萬一得返故土於是語至夜半次晨與康司兌司行於野視彼黑人如不經意然遙見山巔有二童兀坐一似窺余二人也者余與康司兌司憩樹陰下談往事康司兌司亦言不知亞丁夫人與其女在何所惟聞其被劫遠去久無音問余與康司兌司頗戀戀既怵於因亞帝命遂與別曰後當復見乃握手相珍重余息息就道嗟乎彼羣首者世界稱之曰野蠻且又殺我同伴余心中不能無介介遂與二童論殺白人事童曰前次白人來皆甘言餌我備臻和好我黑人亦善待之以敦睦誼僅二日白人誘我少年男女至海濱突施強權劫入彼舶我黑人有出阻者自人火榆驟發中我同胞數人立斃且有婦女二慘痛孰甚於是濱海羣所聚謀曰白人工欺詐陽爲和好使我男女墮其術中致被劫去又無故銃擊害及婦女公理何在自今以往遇白人登陸不再受其愚當狙伏伺之出不意殲之務盡彼火器雖烈無所於施用以報復定議後適見此舟失事上陸攜有火器疑又來肆劫者乃如議謀猝發繼見中有婦女則又躊躇無如已受命部署遂殺男子留婦女且善視之惟不得使之歸歸恐言諸白人必帥衆來問罪嗟乎此舉實由疑誤耳余聞童言頗直不能歸罪蓋劫黑奴者種其禍而余等適遭其殃非彼等無故肆虐也至若劫黑奴者是否英人則余且不得而知余遂以是舟遭風觸礁至渡移登陸本末語衆黑人又謂當時汝曹能善視舟中人絕不加害送之英人處得酬必重衆謂誠哉是言奈事已至此亦惟有祕不言耳余曰今若能以余與三女送開普豐陬當跡記十二殖民地不貲之酬亦可必得衆搖首曰設至其處安能禁汝不言殺舟人事聞者必以衆乘我故不爲余力誓不洩衆鹹不信答曰至時恐汝口忍俊不禁耳汝母思歸處此他日亦可爲一因可細也第五章黑人讀月字曰因亞茄旣釋日月之月又作歲月之月彼中人壽以月計又謂新月初生如蛾眉漸盈漸缺缺而殘殘而死月死復生一月或謂月終古不死二說莫決質於余余曰天怨只一月安有生死更替耶衆要余證解惜余不能舉其所以然致不能破其惑自此齗齗者且數日因亞帝謂眞僞徒出人口究空言無實驗何能論定而因亞帝復時時商事於余余乘閒叩曰余舟之物何在曰窖藏於數裏外之克萊耳恐中有炸爆物傷人余曰中有一物極有用余當以法授卽手狀其形因亞帝曰此物即在彼克萊耳中乃導余去啟藤編之窖門入見中諸雜物乃檢一遠鏡出邀因亞帝至旁近側小阜遙見二裏外隱約有數黑人余詰之曰彼數人爲誰因亞帝曰川問遠目力所不及何由得識余手遠鏡伸縮其遠近度相合視其人告因亞帝曰爲某某卽授鏡於因亞帝使觀之因亞帝如法視果爲某某大奇之執視不休詢余曰此器何名余答以英語曰遠鏡復爲釋其意因亞帝搖首曰能使遼闊若咫尺當名以縮近耳因亞帝歸而手此鏡摩挲不置不寐達旦晨集衆議事謂衆曰適得一物幻如巫術奇詭莫匹然於人無害無論人物遠隔若而所置目矚之纖悉畢現幾乎攬手可得坐中老朽作縮鼻笑意似不信因亞帝曰我所言能與汝觀之中一老人乃著名雨師曰一阿馬齊尼那也此老卽余初至時議殺余者之一且常欲逞毒於余曰世安有視遠縮近之器必爲魔術當速燬其鏡倘能並此白童付諸一炬則於眾更爲有益時多人素怵此老者鹹謂鏡可焚不必並及白童余初聞此老語幾笑其愚繼見衆爲所惑且欲及余乃大驚幸因亞帝答語極善曰此鏡爲白人所造與白童無涉一如卡否司之造戈白人常用此鏡彼白童知其用而告我安所謂魔術存焉勿議燬少選巨曾白於衆曰此鏡旣無魔術可母庸議於是衆始取鏡傳觀皆纓舌驚嘆更有數人接層而呼意謂遠者可近近者豈不能遠耶散後因亞帝寶此鏡若拱璧每出必攜且有遠道來索觀者時粟與蜀黍方成熟人言十裏外一村落有二野牛極狡猛出沒於叢林灌莽中蹊田毀藩恣其蹂躪致粟類無穫擬集衆共殺此牛杜患害不二日集善獵者約五百人以鎚不能致牛命共攜戈往余請命與俱蓋欲觀土人圍獵耳入夜猛士麻集循例跳舞蓋俗於出獵及行軍之先必有是舉人爲三列圍如環皆男子跳且歌若有節奏而五百足同時蹋地聲與歌聲相雜若怒潮之沸海又如轟雷震拔傾動坤軸圍中有二猛士最憍臚傑出者舞時忽臥忽起忽躍忽奔百變不可髣髴盪其戈往來旋決狀若殺敵跳舞畢或入廬或就場憩息黎旦共起礪戈刃若雪分隊鵠立以俟命令所謂野牛者則潛跡村外二裏許密林深洞中洞通道有二乃令百人於近林搜索復發二隊分道擊之又百人薄洞口大呼擊樹以速牛出令童二十人余亦在選伏洞上窺牛出沒以告諸衆法以二童狀二牛牛行亦行一如其行向牛止亦止牛觸亦觸伏亦伏悉狀牛以示人余乃乞因亞帝願共擊牛因亞帝笑而頷首曰戈利未曰利卽以戈示因亞帝拭其鋒曰可余立馳抵洞口洞作半環形乃相與伏蔽草際寂不作聲以俟指揮氣象之嚴肅雖昔見英兵操演無以過之俄而童子狀牛出矣牛入林猶豫不前昂首大吼忽見童子狀牛向余方奮奔則牛已至若颷疾因亞帝砉然作哨百人奔阻牛洞余疾趨至牛前圍而叢擲以戈牛身戈若蝟集雖創甚而力猛不易死一突奔洞而百人方蔽其穴口牛狂衝而入當之者立踣一牛則怒目磔磔俯首疾躍面余直薄若必欲甘心者左右黑人爲余危大呼亟避余兀然不動將及身僅數碼余挺戈竭全力猛刺之牛疾避反奔戈再發中其股牛創甚不能行黑人圍而叢刺牛大吼體漸欹炊僕地斃余喜不自勝衆歡呼聲震耳而洞外人亦呼曰入洞之牛死矣蓋此牛雖蹄數人卒爲衆斃諸洞口舁踣而受傷者歸厯星期卽平復黑人體壯實卽被創愈亦較易是日解牛割肉或燔或煑自午至夜半狂歌浪飲舉肉大嚼若輩且食且譽余勇以余兀立刺牛不中疾運戈再刺卽斃鹹謂既有膽戈法又敏捷無愧樂師當跡記二十五輙當跡記二十述因古煞那因亞帝又出遠鏡遍示衆中一曾欲以五牛易因亞帝方囕爲獨有笑翻之次日遂歸第六章殪野牛後十二月有數黑人來與因亞帝密語余竊聞之距此北行五日程地有高山曰卦能罷者峯巒突兀下有平陸村居與牧場在焉近有野人一族佔據是山時時下竊牧場之牛追之不獲蓋野人奔躍如猿猱履峭險若夷塗隨捷莫可與匹雖擲戈亦不及而野人復高踞山巔俯而毒詈或發毒矢射人立死百計無以禦之村人遂來乞助因亞帝謂野人悍黠若此恐無能爲力是夜余思得一策晨卽往陳於因亞帝曰倘君能助余余可殲之立盡因亞帝遂攜余入室余曰昔余同侶舟破移之海濱攜有火銃後爲汝曹取去今何在卽手狀其形式因亞帝曰窖藏之矣曰此銃余能施發能以一銃假我並可授君以用法再攝數人往擊之卽能致野人死因亞帝曰汝善用此銃耶昔曾有施放者銃炸而斃汝胡言之易余曰由實藥踰量故炸耳余前在印度時常見余父手理銃具頗諳其用法且登舟後見船主有雙管鏡一甚佳再得藥彈觀擊野人直摧枯拉朽耳因亞帝默然去翌夕出一鏡並藥彈一囊銃已繡余爲之拂拭而婦女見之已動色匿避男子則張皇遙望因亞帝素信余遂坐近余余乃教以機之開闔法遂探囊出藥彈與導引藥幸此藥皆置諸罐故燥烈中用余復謂因亞帝曰發此銃擊人較戈遠逾十倍且中者必死因亞帝搖首似未能信余曰遠鏡故在豈山妄言耶因亞帝遂深信不疑久之曰可遣人分傳從士以翌晨集向卦能罷山進發東方甫辨色有五十余人結束以俟人各攜戈五鎚一盾一盾以禦矢若彈擊則洞穿矣余與因亞帝及童子等攜糧同行途中頗饒山水之勝度長林有溪前橫水淙淙清可見底林中多鹿土人呼之曰亞姆雪格曰擊二三洪食陽燃美越五日至其地克萊耳築諸平陸牧場在其側圍以叢樹一山障其龍著辱滅銘響卦能罷山也山距居可五裏許村人遙見余等至齊出克萊耳歡候運慙入幽村體出酒食飲啖議及野人事於是余又得知野人之性質村人謂卦譯四麼疑配二十七陬聾跡記言十八能罷山之一面有一峭壁則男鬥削不可上旁有鳥道一可通且仄僅容身險峻萬狀野人扼要隘爲守有上道者卽發礌石奔騰而下觸卽踣墜否則發毒矢如雨中者血濡縷卽絕性又善詈故以惡語激人人或忿發擲戈以擊則壁高且百丈不得及怒極無從排濁徒跳躑而已而野人見村衆技窮以爲笑樂坐是不得灑辱殊悒悒耳衆聞之噤不能言而余獨色喜私念惟衆技窮乃能顯余技也散因亞帝問余曰子聞之乎余曰聞余所慮者野人下而留至苟處危崖上俟間肆竊則攻之不難卽彼變計下山數至百人余亦不恐次晨卽以一黑人導衆隨之往至壁下日初出露亦乾矣見野人所踞壁果峭拔聳立因亞帝執遠鏡視之曰有野人十數窺我僭衆聞之疾趨而前約距擲四戈之遠止度此其矢不能及於是衆大呌數野人罪野人怒躍狂呼有矢連翩至當前十余步外而墜余見一蟻垤高如壘悲洲螺垤有高過於人者望之如經虛離峭壁稍近乃蛇行而前以蟻垤爲蔽伏於其側出銃瞞進拔機驟發訇然一聲一野人轆轆然自巔而墜臥地寂然其巔亦有一人踣地翹一足屈伸似受創巳甚卽有多人叢集狀若撫視余乘間又發一銃彈隨聲出脩煙朦朦然又一野人墜余遂如鳥獸散紛紛亂竄歘忽絕影俄而衆黑人前以戈力刺壁下之二野人然野人早疏斃黑人慮其詐必手刺之而後心甯卽取死者之弓矢及其懸胸之獅爪索是索蓋野人以離矢射獅象得卽食肉寢皮以其爪牙爲索懸之胸次以表威武時衆黑人圍視余統無不驚羨鹹謂此銃能及遠彈又洞人立死奇器也比收隊歸沿途歌唱揚戈意得如獲大捷因亞帝負此統傍余行隨謂余曰壯哉此利器以何術造之殺敵可操券施放何靈捷乃爾余甚喜汝功余雖童子而褒語之加使余榮名頓起無異世界之大豪傑且受衆黑人之敬慕不獨爲曾長傾心抵克萊耳見老幼男女雜遝出極誠懽迓舉手雷忭且編爲歌詞合聲讚頌洋洋盈耳嗟乎少年安可不出驚人絕技殲除患害爲眾所稱道垂榮名於一時設余碌碌者命且不保矣旋聞衆雲彼野人棄山而去我僭得安皆因古煞那之所賜彼野人之性凡中或一人被殺卽以是地爲不祥必棄之他去今彼族死者二必遠逝矣繼有一黑人目版當跡配二十九余發統者遂於衆中演說旣擊野人自崖而墜之狀衆聞之皆爲色舞是夕椎牛以享開大跳舞誌武節次日啟行眾復犒十牛以勞因亞帝第七章歸後數日晨起因亞帝呼余入其廬中已有二議士在入坐因亞帝曰衆以汝出奇智禽豹復以銃殲野人功最鉅願舉汝爲因可細並充議士汝當知黑人中舉此職者頗難矧汝少年得膺此職誠爲破格又以所得犒分余三牛嗟乎彼黑人論功行賞一秉至公至於因可細之任重責大更非文明國人所得而知之今余之位舍同等之曾外余惟余命是奉有所命罔敢不遵余乃謝因亞帝曰余深願倚此鐃再立功以報衆既有此器雖殪獅象易易耳因亞帝曰我甚願見之比散余攜戈出至牧場覓因亞尼灰別兒而告之曰余今爲因可細兼充議士矣二童聞之狂喜共坐相語忽見牛羣驚亂奔視則一犢臥地一巨蛇粗類人軀纒犢體殆遍齒巉讒欲嚙犢余立以戈刺其首中之抽戈復刺蛇負痛舍牛奔余因亞尼在余身後投戈擊蛇灰別兒繼之余乘間復力刺蛇首蛇體弛直少選卽斃其修稱其巨二童告余曰此類蛇喜食乳犢近處多有名因亞加麥古魯猶言巨蛇也其食月僅二次食已即臥臥時常爲野獸所囓數月前有一童臥石上因亞加麥古魯突出周繞其體童號呼遇救雖未果蛇腹已宛轉死矣此蛇雖巨尚不若一麥倫罷之可危麥倫罷者蛇名余曾見之長可四尺許壯如人臂色斑爛黃黑相間蠕蠕然狀若怯懦多伏落葉中色復與葉相混少不慎誤踐之蛇卽躍起力嚙其齒至毒無論人獸被嚙無有活者又彼中之所謂雨師者蓄藥丹狀如朽木名曰旦摩諦謂敷蛇嚙處可不死然未見其有治癒者但所蓄藥亦間有奇驗余曾病熱危甚雨師出一丸嚼吞之不數分鐘汗出如藩臥一曰病失矣而黑人則絕少嬰疾者以處地旣佳又常在空氣中多運動鮮食肉體夙壯實故一日余與因亞尼灰別兒登附近之小山覓鹿忽二黑人來行忽遽若有亟事詢之雲自東近達納那海灣而來其地有象一羣蹂躪田舍所過爲墟中二雄尤猛見人卽追搏不斃不止亞姆拉斯江近處三黑人死焉此象羣歲必三十一一至晝伏夜出伏時多在叢樹間靜無聲息過其地者卽近至五十碼亦不知此中有象羣也象見人則突出其搜人也不遺余力如犬獵狐無或能免郊原樹藝蹴蹋一空故黑人恨之次骨擲戈以擊之雖中不能傷集衆環攻死者纍纍至二三十人尚不能斃一象此言聞之因亞帝乃聚議方略先使人東往探象羣之行向並列燧所象至則舉烽傳報然後出多人鼓譟驅之策定十余日寂無所聞蓋象一歲中惟此時大小牝牡羣聚一處過此期則牡者分而獨行獨行時尤猛適遇他雄必惡鬬黑人謂一象之力敵百人余聞之即思殪象之策而黑人於此數日間無一人無一刻不道象事皇皇無措且雲四十月前一夕象羣至田穀成熟踐無遺穗時晚已難補種不得已以牛易粟藉救荒歉所耗甚鉅余問因亞帝當以何法保守因亞帝曰舍然烽聚逐無他策余曰何不設阱陷之因亞帝曰未可猝辦卽爲之象奮躍能出昔爲阱一象陷他象卽援以出其慧黠不減於人阱亦徒勞耳余歸而竟夜籍思得一策恐不成祕不以告擬姑試之見黑人方旁午備草木供傳烽之用兼設陷阱數處上鋪泥草一如平地列表以誌黑人告余曰象蠢不能升木設爲象追可升木以避余知之甚喜是可補余策所不及自得象來耗後已旬余矣始調得去五裏所有潦窪污泥盛積象必入潦臥轉而使塗泥裹其身復入林林有大樹數本枝葉垂地極易攀升余密往偵之見一樹近根處皮已漫漶知爲象所擦損者象皮至厚然夏日極畏蠅蚊常投身泥瀹中出覓大樹摩其泥使一身遍滿以避蠅蚊之噬余初欲以策告因亞帝繼思事倘得手則彼坐享其成故僅邀因亞尼灰別兒同往二童謂入林蹈危地未可輕試子甯不知象性猛烈耶怯不敢偕余曰無傷也我已有成算汝同行必無險厄隨又探得象性間一夜必出飲無驚之者則期不爽余擬踞大樹顚或朝或夕象但經樹下余必殲之策以前斃野人所遺之毒矢射象矢雖小中則毒流血管象當立斃雖不能盡其類亦可殪其二三乃具以告二童二童大喜躍曰甚善必能得手於是三人攜弓矢往日尚未沒山啣夕照余等先入窪以泥厚塗兩足蓋人跡踐地象能嗅地覺之足塗泥則嗅不能覺至樹下揉升至顛凡蔽目枝葉版謝跡眼三十三悉拗去余乃度象鼻所不及之一巨枝上跨坐之二童依余而坐及夕明月入林冷露如雨輕飃時拂萬籟沈寂至深夜隱隱聞折枝聲須臾聲漸近似風吹柯葉俄見二白物光暟暟然中龐然一黑物蠕蠕而動諦察之白者爲象牙黑者爲象體余就灰別兒手中抽一矢彎弓以待余在印度時夙知象行無聲僅入林時觸枝葉作響或仰鼻呼吸空氣則有聲察其行徐徐頻搖其耳若已知有人在者甫近樹余擬其背一發中之象嘎然而鳴疾行一步則又卻立如待敵然嗟夫此蠢物安知一舉首敵人在頂上耶少間復喤然一聲大小羣象紛然入集樹下余復發矢中一巨者其鳴與前中矢者同倉皇相繼穿林而出羣約四十頭且有極巨之牝象三至黎旦不見其返意其受驚由他道出也於是三人下樹但坐樹久股痺甚摩挱良久稍舒擬覓中矢之象遂循地細辨趾跡蓋象趾有紋各不相類如人指之箕鬥然旣識定二象趾紋隨跡而往覓至潦窪復入他林凡象入林必魚貫而行察地有殘枝碎葉甚夥知象羣曾食葉於此而欲覓中矢之二象且頗不易緣林中地堅又落葉蔽地卽有跡亦難辨識後見一野彘窟窟外有泥新陷審之乃一巨象足跡二童告余曰經行之處未有斷枝象殆病矣故不食而過復進覓之微聞有呼吸聲又似以牙擊樹葉槭槭然度受創之象在此矣余深冀其矢毒之速發蹔休憩林中出所攜蜀黍共食似聞象入叢林約百步許則一息二童狂喜曰象其垂死矣時已日夕仍升樹假寐惟聞豹號聲厲而野彘往來不絕心惴惴不敢鼾露下如雨冷逼心腑欲下作火禦寒慮獸見而止昧爽疾下樹再探象蹤察其跡多且深度其終夜未息行當極緩道旁一大樹皮少鋒芒似象因病不能支曾倚此樹者躡足潛行默聽聲息灰別兒細語告余曰此時倘遇象象必以負創決死向我當之其無命矣余曰然當益慎因亞尼曰象斃人必以鼻卷人擲足下跪前足壓其體然後刺以牙不則以前後足蹴人如轉球故人當之必死隨語隨行時日已高再憩坐聽察偵趾跡若新蹴者知象已在近忽因亞尼指天空狂喜共仰視之有巨鷹迴翔欲下灰別兒曰是象垂死鷹見之欲食其肉也乃追蹤往行三百武先聞喘息聲瞥見象積然臥地以鼻擊樹俄三十醜力漸弛不復能動息已絕逼視則已僵矣度其牙則肚如余股雖僕地猶髙過余軀余謂二童曰中矢者尚有一象當亦不得活二童曰可再覓之但觀空處有飢鷹盤旋下當可得死象以灰別兒足捷趣其走報克萊耳呼衆來觀余與因亞尼困甚更番臥余寤後令因亞尼少休視象軀儼若小阜不意龐然一物中渺小鏃毒竟致其命始知毒矢之烈爲獵具所必需時余坐俟黑人之至初聞林中有細碎聲繼而漸大疑之素知黑人入林無聲今有聲必爲象至疾呼因亞尼醒因亞尼張目見象儔至驚呼曰象來復仇矣余曰速升樹避之遂入林同上大樹顚見首一牝象踵者且四十余狀似覓此巨象者至余坐處嗅以鼻復昂鼻周嗅之似知有人在瞥見死象觸以鼻不動更發尖厲聲若使之寤有頃知其死搖耳掀鼻狀若哀痛忽發聲一號一似覺有險相與坌炎森林中若洪濤之激逝所經林木悉爲摧殘崩拆之聲漸遠漸寂余與因亞尼猶據樹不敢遽下頃之聞踐葉聲則灰別兒來矣因亞帝率衆黑人及童踵至余吹口笛爲號與因亞尼下樹小語述所見於因亞帝復察死象見矢幹巳折鏃沒肉中蓋毒入血內致斃者因亞帝以戈向其創周割之去肉一塊曰余無毒猶可食有二十余黑人以斧剿象堆肉成阜擊其牙自根而墜一人之力不能舉其巨可知矣肉盡分荷而歸時已昏黃克萊耳中之老人婦女鹹出歡迓時近處早周知視鷹飛覓彼死象比余等返比鄰亦已覓得宰肉分負亦如之於是開一大跳舞會是夕周十裏之黑人皆集數已逾千服軍服人持五戈一鎚一盾中一人高六尺許狀貌魁偉能疾馳十英裏不休息尤黑人中傑出者視象跡者來言羣象已往勒達那此間可無慮衆聞之尤極喜躍跳舞間炙食象肉肉韌少味而黑人重牛非大事不宰享故鮮食肉象肉雖惡亦大嚼快意隨舞隨啖吞咀之聲與蹋地聲相間此爲余初見余鶴立廣衆中尤志得意滿乃效黑人法演說斃象事並狀其形自如何設法如何入林如何發矢中象如何辨跡覓得聲色奕奕眾皆大歡呼復跳舞以示旌賀此情此境余畢世不忘忽一老曾入圍中以手止衆語鹹肅然無聲老曾期言曰吾曹此時幸脫象難此象羣常蹂躪我田園毀壞我廬舍使吾曹飢欲死得豐版當勝記三十七行跡記三十八除此害伊誰之力壯士曾操戈往矣卒爲象斃阱設矣不能成擒今則一夕斃二巨象是如何方略是如何膽力非他人乃自海上來之白友也彼獨自建策不假力於衆人藉手於陷阱再發而殺二象身雖童子而識力絕倫擬從今日始吾曹當稱彼爲恩功肯祿符衆意如何語甫畢應聲若雷動齊呼曰然又有一老壯士入手以豹爪索加余項衆又歡忭大呼曰因可細復又跳舞食肉天曙始散余與昨夕授索之老壯士坐而共語渠詰余來厯余述至印度事彼喜甚及述航海情形彼大詫曰海無路又波濤變幻安能識程余語以行船大略即詢彼家世彼沉思久之張兩手翹左小指曰是爲我復翹食指曰是我父也此上數代皆居於此更以右大指翹而告曰此祖居蘇嚕以與曾不合而出余乃問此代之下如何彼曰居曰之彼方卽指赤道之北是近索某利也又曰此數代曾與人大戰能騎奇獸疾走如飛至此而獸皆死余其意所謂奇獸者馬耳計之約已二百五十余年矣度彼祖當時諒居於努比阿也後二日衆皆返象肉亦盡第八章余與黑人處三年余矣日事遊獵於自由空氣中練全體堅固活潑蓋余之善馳惟二黑人勝余余皆後擲戈則余雖不能過遠然手無虛下曾數擲疾奔之塵相間四十碼無不命中者一日警報忽至距此三日程之蘇嚕其酋曰卻克剽悍好攻他族畜敢死士至衆戰無不利席其威力故獲獻之牛頗夥南非洲皆心聾之性貪且妒設他族牛多於彼必力攻劫取無名之師屢見矣居勒達那及亞姆斯江之黑人常爲戒備而恩靖無埠族與亞姆斯江族極睦曾訂攻守同盟之約以禦蘇嚕此間人亦知脣亡齒寒之義謂彼滅則此亦不臘計蘇嚕兵力雖悍而不厚獨當之則易敗倘聯結以禦則彼不能操勝算於是衆皆擲戈競馳爲練習在克萊耳中日議攻守之策聞卻克集議先攻勒達那因亞帝立集五千人議方略之五千人均以戰具至羣曾議定全師出與亞姆斯江之黑人合其地濱海多森林且有小山爲蔽江又多曲岸皆植蘆葦最利攻敵師瀕發余乞因亞帝聽余擇二十人爲一小隊將壞船移三十九陸之銃給余因亞帝尤如所請而余已早將船中火藥部署完善復以鉛鎔滴水中製爲彈丸約百余儲以皮囊選二十人皆余素信因亞尼灰別兒與焉嗟乎世之人卽非童子尚幾人能若余從容事事然則從來童子所成就者固較余孰多則灼然可知矣議定次日以師出五千人皆視敵如仇勇往之氣勃若火烈婦稚負糧先發作食以餉食竟卽因地資糧復荷而前故師行不憂乏食第三日至亞姆斯江遇鄰軍來合者數百人亞姆斯江之所長出迓余叩余所從來具盡禮敬又知余能川統則既欲觀又畏怯狀殊可笑余述鐃之能擊遠當之必死因亞帝亦具言其效衆鹹讚歎詞知卻克之來迄無定日度必出不意襲劫遂多派善馳者分偵傳報以亞姆斯人八千伏海濱林內悉匿村中牛於西山深密所余軍駐江西之小山此江之尾即海海倘敵來攻我佔建領之勢彼必不能克我駐軍定衆皆臥此蓋黑人通例也凡攻戰必先睡足謂以後可二三夕不眠余意不然無井曰而臥之理駐軍第三日諜來白蘇嚕大隊多若飛蝗已過土其拉矣旋有此處黑人三千許合於余軍勒達那之曾曰恩尼尼爲統制余軍統制因亞帝也於是恩尼尼與因亞帝及諸國議攻守之策以距海濱五裏恩毘盧江相近處為邀敵之所地有大林可伏俟其渡半濟而擊之林前地窪下中積潦泥淖可沒頸中一石阜可容數十人距邊約各百碼向不通渡余乃令人伐樹枝塡一道其道距浡面尚約三尺行時泥猶沒踝不知者無能辨識是乃余計畫欲以陷敵也是時各軍鹹伏人跡不見而蘇嚕人則以爲未有備以未得諜復也次晨蘇嚕前軍至可二千人擊盾唱軍歌直趨林際軍過甫半我伏突出奮擊截彼爲二彼軍首尾不相顧已亂余軍大呼續伏者又出約五千人遂圍彼軍嗟乎蘇嚕雖猛至此不復能自救血流盈野倉黃奔北其時余之小除尚未出擊余欲俟急而用之須臾蘇嚕之大除來戰余曰可矣乃率二十人之小除另出一道蘇嚕人見而易之悉隊來攻余率隊反奔狀如畏怯實誘之使追耳彼大隊馳逐余除急從泥淖中超登石埠時追軍猶未及窪地俄至不知中有暗道及淖淺深疾趨而陷於淖者已數百人矣中一所似見余除所行之路率百人循道猛撲余四十一對十二俟其近鏡驟發除中挾銃者皆發斃其五六衆懼欲返遁余隊遮其後圍殺之如屠羊豕血灑泥趾陷淖中者我軍擲以石皆死近者且鎚斃於是蘇嚕兩軍悉敗紛紛狂竄余軍追至恩加尼江沿途復追殺無算遂獲全勝而蘇嚕始知我軍有謀略非易與者遂心出不敢再犯我軍凱歸復開大跳舞宰牛犒軍歌以記事復爲預防計分設諜者後知蘇嚕敗歸於途中獲牛數頭驅之而行僞爲凱旋於是知其無能爲不復至矣此間各軍功以我軍爲最然死亦二百余人創者亦五六百歸時死者之親友多以戰士死綏爲勇毅不復作世俗悲哀於乎從軍壯志固當如是至若余者當此幼齡處英國中正蹴鞠挾彈行樂之不暇而余則禽豹殺象爭勝疆場雄長於壯士中笑談戰事意氣抑何凌駕更與無數因通毗史丶猶言少女坐說閒情舉所謂文明國之樂事較余此境豈可同日語耶余之食既畜牛有乳又囤蜀黍積如阜獲雉去翮畜之馴若家雞生卵又可供饌多植蕉以蔽烈日隨處可獵逐爲樂豈似彼童丱者輒受束縛不能自由耶雖然余處此樂境可以忘憂矣然時往來於胸中不無結輪者懷父與伯耳恐我父必以余爲已死余之猶生烏從知之言念及此腸若涫湯余雖竭力籌維卒無由作歸計而黑人不獨待余至厚且以余立戰績酬以崇階余思得爲大曾可以次第展布俾黑人開通知識免受噬譏惟念其律法風聲積久相沿更張未易則又無從措手矣嗚呼此野蠻之所以謂野蠻也第九章有西鄰亞馬古煞族使人來彼族處貴江之畔迤西則爲白人居其土人呼英人曰恩隆古呼荷蘭之農人曰亞馬薄史土人見白人畜牛肥顧涎之甚而少年則更眼熱欲得之念益熾蓋其俗以十牛易一妻與印度之俗反印俗嫁女必以貲隨女多則家爲之索溺女之風因而大盛若南非洲則有女者其父母可得牛立富於是黑人滋欲得白人所畜牛競爲盜白人乃結隊偵捕遇盜牛者輒斃以銃黑人憤怒以此常有戰事亦互有夷傷今使人正以此事至是夕集羣曾議亞馬古煞之使起立謂衆曰我族居貴江數世矣今白人旣佔我土地復攘我牛更殺我子弟如宰犬豕雲當陽記四十三書賢郎四十四諸君爲當世雄傑必能救患鄰今來乞援願出軍助我並以牛羣寄頓免爲敵攘寄例以十償一惟諸君圖念之設坐視存亡不爲援手恐白人深入君等亦難高枕矣聽者皆默若有思蓋寄十得一旣貪其利少年又皆躍躍欲試欲一舉以殲白人余乃潛至雨師之側叩之曰君意如何雨師曰思之尚未能決余曰白人衆且數千益以火器倘徇亞馬古煞之請恐轉至召敵奈何雨師頷首乃出鼻煙壺大嗅之時坐中無作答者雨師乃起而演說見其張兩手面衆曰恩靖無埠同人聽之亞馬古煞今來乞援欲吾屬助彼攻敵並存護其牛且謂助則有利不則白人行將及我又允贈我以十牛之一睦鄰之誼似取之爲宜雖然吾屬固夙重鄰交而彼則未忘畛域曩者與吾交易極不通融彼販有白人之刀械故昂其值意在居奇今則事亟求援且以利害相誘怵吾屬何可以他人之事浪擲血肉之軀況吾厲吾兵固守吾圉敵何敢犯脫徇其請恐吾屬所失者大而所得者微願同人熟慮之語竟羣曾歎曰誠哉是言忽一少年攜戈擁盾直入圍中大聲疾呼曰願諸君作健吾人此日甯可巽懦如婦稚耶亞馬古煞困而乞師何可袖手矧吾族夙以強猛著胡爲畏葸不前助而勝使白人聾余族之威卽所以自保否則吾族示弱於人爲世嗤笑其何以爲人必使吾屬利戈盡清白人之血亦爲英雄快心事也言甫畢多歡呼贊成足徵主戰正復不乏余雖處其族下究爲英人倘助異族殺同種則撫心何以自問大義所在未可造次所慮者若曹強逼余行耳一夕有老曾使人呼余至其克菜耳中議事入則已有二酋在衆以鼻煙餉余老曾曰吾輩知汝膽壯能戰深願汝率一旅同行惟念汝雖處此久恐汝不欲攻同種惟吾人不知白人具何性質若吾族中互攻之事往往而有未知白人何若余曰國與國不睦起釁而戰者亦有之老曾曰然則汝能從行否余曰不能若助他族攻同類爲世界所不齒甯死不爲老曾曰吾人慮之已熟議令汝居此保牛若婦稚何如余曰可雖然能容我一言戰事關繫乎老曾頷首余曰此戰起於一族肇釁倘爲出軍將爲亞馬古煞所賣矣白人戰力之猛橫厲無前矧以戈盾禦火器孰銳孰鈍不待智者而辨得不償失後悔何追願三思之二記四十五行跡記國十六曾聞之默然須臾老曾曰君不爲無見雖然亞馬古煞嘗語我矣白人不多且舉足遲鈍雖有槍破入森林中則不適於用攻之以戈可以得手今吾若不往助彼白人肆其蠶食話糠及米勢所必然必助之爲善亞馬古煞又雲白人之戰極不自由衣窖衣束革帶背負氍逾易致睏乏以之接仗覺滯笨不靈豈若吾人之赤體肉摶捷若刺蜚當者輒死況白人一入林中荊棘牽衣不利馳走於此擲戈以刺無不應手立殲勝券可操烏容猶豫耶余雖多方勸阻既衛同種亦所以免彼誅夷無如羣曾執意不回橫生議論余無如之何聽之而巳第十章凡能戰者皆去所留者老弱婦稚及牛羣耳余鬱鬱居此又不甘懶散恆攜統出獵走深林中兀坐自忖彼黑人者但求有食有牛有妻四五志已滿足更無他望又何所謂國家思想其去涼血動物也幾希至於他族兵力釉優更無由知悉惟知蘇嚕爲世界最強之國輒以愚鈍藐白人余岑寂之余頓起鄉思冀得遁跡重見所親能回印度尤愜素願蓋余近日粉檢切觸目蒼涼惟思設法先通一音問於故山然後徐圖脫身之計轉輾籌畫無意與黑人交談覺心若懸旌且戰事又無消息倐忽半月此間老弱日昴勝耗終竟杳然一日早起晨光乍發余臥未起忽聞廬外微有人聲疑戰者已歸起觀之見近處幢幢有物未及瞬余首驟被猛擊昏而踣比蘇日杲杲出瞥見蘇嚕壯士約百余人均戰服坐克萊耳中以火燔乳牛而食所攜之戈頭皆染血余欲起立不得始覺手足被縛卽有一曾指余問曰子爲誰余曰恩隆古被劫在此彼已舉余爲曾長矣曾復問曰汝何自而至余曰舟破登陸彼殲舟中人而留余曾曰此間黑人何時可歸余曰彼等助亞馬古煞攻白人不知以何時返曾曰胡不汝偕余曰我不能助外人攻同種曾徐察余面目即曰汝隨我行脫逃逸當擲二十戈刺汝語竟入坐狀甚狩惡余默思曰無惑乎蘇嚕之強也覺縛急楚甚謂其黨曰若釋余必不逸否則後雖釋亦傷不能行矣彼白諸曾卽有人來釋余縛余坐地覺頭眩目暈始知首受擊傷曾呼余而問曰傷乎余指頭頗墳起處示之曾撫當時記十十十一書跡記四十八之曰是無礙又曰此間黑人其攜銃出耶余曰攜其八留其一猶在余廬曾立命取至反復審視不知其用余語以裝藥發機之法曾大喜余乃投以所好曰更有異物在曾曰盍悉出之余乃取遠鏡整而與之視半裏外之牛猶駭異余又倒持與之彼視已足遠至二丈愈益驚詫呼數人傳視相與大笑曾曰吾輩從途中知此間人已往助亞馬古煞故來此今汝偕我返婦稚牛隻隨之余始知此間老者悉膏其戈穎次晨踵至者復千余人或屯西北爲援數亦稱是蘇嚕遇男子必殺無掠去者以余白人宥之挈以行蘇嚕行軍必先使善馳者十余人爲課余所居隊中僅見被劫之牛百余頭所擄之婦稚不知從何隊去登程回首但見克萊耳光熊熊然蓋已爲蘇嚕焚毀矣余深爲吾老曾悲繼思亦由自取無故傾族而出助攻白人以致禍發須臾遽成焦土可慨哉余隨之初向北行至卦能罷山轉而迤東過土其拉抵蘇嚕界觸觸然牧場之牛肥茁可喜由所食草堅細之故俄而衆出迓相歡呼見余愕視及聞余能操土語益奇之其曾卽攜余入克萊耳中知彼名因冷齊因冷齊彼譯言爲魚以曾善泅能久伏水底故有是號因冷齊告余曰明日當引汝見王汝宜慎否恐見殺余大驚夜不能甯臥蓋素知蘇嚕王性殘忍往往好視人死爲戲次晨因冷齊引余至一極大之克萊耳余所未曾經見廬於中者可五百王廬巨且倍蓰有三十余人環衛之時王方岌岌慮見刺益戒嚴例凡見王者距廬約擲一戈地當止步而大呼因古細設無答者卽立不敢前稍進者死必俟答者呼之前然後行且呼而入王防刺之策蓋如是因冷齊至則大呼因古細即聞有人呼曰前遂舉武止王廬外俟命少選廬中呼曰白童在乎因冷齊曰在曰導之入旣見王余以印度儀制匍伏呼因古細王審矚久之謂因冷齊曰此童能蘇嚕語乎因冷齊曰能王問余曰汝何從來可詳陳之余曰自東方來是地乘駝屋宇高聳設王之兄弟登屋上王仰望之不相識王叱曰是妄言也余曰何敢妄王曰汝姑述其余余乃陳舟破移陸黑人殺男子擄余及婦女得不死王曰婦女安在因冷齊聞之有懼色余測知其意卽曰不知其所恐已死矣王謂因冷齊曰汝曷爲不以婦女來因冷齊曰搜牢既復加以曾九探訪僉稱已死不敢欺罔王曰倘婦女在者必以鎚擊汝死因冷齊唯唯王又問余曰亞姆斯之役汝在乎曰在王曰汝能擲戈否余曰能且善馳王乃呼衛士即一人前匍伏王曰召卡起麻來侍衛一躍起奔出須臾引一人來伏地呼因古細王曰來汝當與白童競走余視卡起麻軀幹活潑身可六尺許兩股堅壯筋肉墳起肌理澤緻舉武嶷然若豹深懼非其敵比視其足則趾心平坦余乃釋然蓋余趾中四馳走即有彈力必能勝王下令曰汝二人馳至廬前樹下及樹則反走先至者勝賞一牛卡起麻睨而視余若藐余年稚者遂攜手並立俄王呼曰去即撒手疾馳立處距樹約二百余碼地堅實未及樹余已越卡起麻之前是時余力尚裕至樹旋其體亡命力奔不暇他顧迨至王前卡起麻已後余數碼矣余復致禮口呼因古細王命余起至前王躬摩余脛視余足曰汝誠善馳者又謂卡起麻曰汝胡爲讓白童先卡起麻曰彼疾如羚羊故不及王笑曰此白童當爲馳除之長今而後可名汝曰運王乃賜余鷺毛數莖飾諸首又黑白間色之盾一戈六余受謝之遂爲王衛士矣爲一人奴隸舉動不得自由不若恩靖無埠之樂且王喜怒莫測命懸彼手野蠻號令不時轉膩間可突出險境有時曰無事事獨不能離王左右有遣雖遠道當疾馳無停趾余每銜命出即萌遁志而王則料不到此意職居宿衛至爲光耀食旣不乏又得役使他人人慾求擢此職而不得豈有棄而逃者故絕不防余一日閱兵蓋將有攻罷蘇多司之役軍五千人人各攜戈及繩盾無火器蘇嚕所用戈較他族利故攻同類則每勝閱兵之所爲山顛坦地距王居一裏許是日王乘牡牛衛士約三十人余亦與其列前後拱衛至山兵分五旅每旅之盾各一色色以五卽戈亦各旅爲識以別之既成列舉足並馳焱若風疾迴旋往復衆趾若一忽耨焉若排牆之倒貼地蛇伏似避敵戈突躍起直攫而前狀似攻擊極離合飄忽之致俄環成大圍有二少年對峙圍中各持戈盾約距四十碼若沉思然木立不動旋一人舉戈疾擲以彼少年爲的將及體彼一躍避之反擲一戈迅如鷹集此亦避脫觀者大呼二人互擲愈擲愈速愈速愈逼戈鋒相觸砰然而墜遂赤手互搏旋至糾結不解王呼曰止命之前賜酒陬跡記五十一爲獎更二人入圍擲戈如前狀踵之者數人中僅一人創其足操竟復大跳舞而散第十一章蘇嚕廬中了無長物一木幾既爲枕又爲坐具平居席地王有妻二十人不親田事但終項索磨鼻煙以供王或時說近事說則必屛左右其時余竊聞恩靖無埠人助亞馬古煞以攻白人卒喪師而返失傷甚多獲牛至少由此與亞馬古煞不睦互相攻擊又聞有數白人築室於勒達那與黑人相貿易余意躍躍頗有亡歸之念主聞勒達那有白人居則怒甚謂將以火器售諸黑人則他日反抗莫之能禦卽集羣酋議欲先驅白人以絕後患而羣曾各挾所見斷斷不下老者多不欲開釁謂任其通商亦無所害少者則謂必攻必盡殲絕之乃快久之決用驟攻之策余謀先報同種免爲異族所算然彼每集議必令余他往余歸均默不一聲余知其祕密乃更注意於彼軍舉動後知出師有日似欲出不意襲擊者余心益灼擬通消息無可乘之機且逃亡爲至險事倘追獲則必死不得已佯若不聞或有詢者余瞠目示罔覺若曹以余漠然於同種也余密諭彼於一月後潛發軍除土其抄江猝至勒達那遇白人必放手戮之余蓄意敗其事每奉使出故持王賜之特別戈以行蘇嚕見者知余爲銜王命不獨不敢阻且爲具飲食惟謹一夕王命余至捧其那江近處趣其曾以豹皮亟貢是處與至勒達那之向適相反蓋王恐余知其出師特使余背道馳走也次日黎旦余即發未一程日出卽改道逕向土其抄行路遇蘇嚕見余持特別之戈知爲王使無少阻難疾馳三日過恩加裏江至勒達那遙見屋舍知爲白人所居比抵門見一白人攜兩兒立若欲外適者見余愕視余雖持戈盾服似蘇嚕然彼則識余爲白童余乃操英語以詰彼益驚異余悉以蘇嚕所謀告之令速遁不則恐無遺瞧矣彼大駭叩余本末余乃略述破舟登陸後事催促其亟避彼卽入他室集衆與議衆多韙余言立部署什物遴貴重者運舟中勿遽往返又走使於附近之黑人告以蘇嚕軍且至衆相率持火器集西岸小山備敵數黑人職偵諜越二一日諜來告曰蘇嚕軍大集已過恩加裏江矣眾卽乘舳登舟攜銃以待俄見濃煙如墨知室廬已別障當跡記火須臾蘇嚕羣至海濱向舟鼓譟藍徧索諸屋虛無人跡怒而縱火乃率隊至此余知彼無銃立般上謂其曾曰爾曹歸告爾主彼何不智不欲使余知其謀令余從捧其那之役孰如余已知而先至於此謀敗事已不濟爾曹可以歸矣蘇嚕識余羣讌約百人一躍入水泗而來衆定策俟其近擊之銃發死數人傷數人亟折身而退登陸入林遁去余知彼等性質既出軍不殺人不休乃日夜戒嚴次晨果復泗水至舟中人以帆布裹巨石繫以絙彼稍卽投石破其腦隨收隨擊死頗夥且舟中僅一錯鍊可以攀登他無可緣蘇嚕知不得間復逸去三曰寂無來攻者鹹謂敗去然余知其必不能舍之而歸蓋蘇嚕王有命出政而不得敵者殺無赦其曾進退皆死等死必盡力以冀萬一余以此言語衆眾未信欲登陸一視燼余余力阻勿冒此險眾雲三曰不見是必已歸余又告以王權之酷鹹笑余愚怯不知余故逆料其有詐謀也姑隨之往共舳者六人蕩槳登陸渺無人跡視所居則潛然焦土相與憤恨扼腕近有徑達一森林與牧場接衆慮所畜牛爲所劫略欲往視余知險地又力阻之眾嗤曰何懼之甚遂行方入林余瞥睹泥中多新趾跡知蘇嚕必伏左右疾呼前者止指趾跡告以故鹹云何由知其新與舊耶由汝心怯妄疑耳語未畢林中驟發響卽有五十余蘇嚕突然出以戈圍擲余潛遁循岸而奔欲乘舳報舟中人而舳已爲蘇嚕所得欲潤水登舟至近亦距二裏許經林密處必有伏且余衣白人衣觸目卽識尤爲至險乃徐徐躡足鶴行鷺伏欲潛入海至儀舟所行未幾竊見大隊蘇嚕於停舳處叢集中有衣白人衣者余知同種已被戕矣伏不敢少動衆蘇嚕席地坐似有所議度其必俟夕衣白人衣僞登予舟以期得志則舟中人均不得免奈何計惟俟薄暮設法先彼而渡第伏處榛莽至數句點之久爲最難事脫體少動驚鳥出飛必爲所跡但見林上有羣鷹盤旋不止必其下有白人之屍設鷹臨余首或蘇嚕踵至則更無生望至夜從泥淖中行向海且聽且步幸無聲聞冥黑不能見遠惟有從心中所憶之向而行不數十步隱約有無數蘇嚕殺語余已爲所見呼問何人余應曰勿呼有事密白語次疾反向右繞沙阜擬以阜爲蔽而彼疑而立逐余亡命疾馳一躍豐陲奮跡記下灘彼尚踵其後余恐前復有伏益惴惴俄足音漸遠矣余亟鳬水向舟雖夜黑而浪花高濺白波生影已爲蘇嚕所見倏忽間一戈飛至余聳身避不中者僅間以寸力湘漸遠戈不能及近舟余呼榜人擲繩來援余緣以登述白人遇害事並蘇嚕僞密冒來襲宜速爲之備榜人出衣爲余易溼且進食余議以二人巡余俱臥聞呼即起舟中有雙管銃五理鉤若篙以作戰具度彼必乘舳來舳小不能多容人卽亦不懼榜人謂風利可掛帆去奈日日東南風大盛若阻我者至夜過半無聲將旦守者曰水面有漿聲來矣衆起伏舷以待風急浪大作蘇嚕人不善操舟良久始至卽有衣白人衣者登人肩攀舟而上甫至舷猛擊之顚於海彼不爲動繼上者踵相接悉遭擊墮水僅遺一人慾駕舳逸乃發銃斃之此舳遂飄流海中余欲得以供用乃躍入水登船檢視則漿已失適潮落流急恐隨流入闌口口故多綦舟覆必果其腹計欲舍舟而滅而水中黑影幢幢然或出或沒知蘇嚕人多鳬水救同類余泗則慮爲所獲遂竭力至岸復上陸避深林中憊甚臥地即鼾心猶念至旦或張標識使舟人來援亦不暇他慮俄日出炙面而寤衣旣沾溼露宿又蒙重霧體似不適比至灘周視向泊舟所虛無一物時西風方勁度舟已發登高阜遙睇則一帆疾駛距口約五裏許知若曹已棄余去矣度必謂余溺死故逕行不顧第余一人獨留海濱旁皇無依旣疲且恐身僅余一小刀余無他物飢腸漉漉然又慮蘇嚕人復來蹤跡愴然下阜目送舟行乃弛服播揚冀彼遙見奈距離太遠徒疲脫力耳目注灘石神魂迷茫忽見足畔有螗殼密諦石下則蜥故壘壘此物余孟貿所常食者取刀啟榖且食且探而石隙觸處皆是遂飽啖之石畔有流泉折大葉掏作杯形掬而飲藉以解渴步林中得黑人所謂馬丁古拉者良果也又蜂羣時出知近處有蜜不憂乏食矣復居此非計恐爲蘇嚕人所見特彼不見余舟以爲遁去必亟歸報捷余何妨仍至恩靖無増與舊友相槃桓繼思此間常有白人舟至擬暫處再爲之計況漸落時石頗中多魚林又饒麋麂可爲食乃削小樹榦彎若弓又以樹皮績繩繫之設機以待夜果獲一麂惜無鹽乃漬海水於石凹曝爲鹽切兜清鹽爲脯以備餱糧近有豹善竊食雲祿言跡紀十七曾跡記靈十八乃懸脯高枝上苦無戈擊豹削樹作梃聊爲之備而已蘇嚕戰處或有所遺至昏黃泅水達彼岸入林搜覓果得利戈三宻道上無人跡知蘇嚕人已返入林至白人被害處白骨橫地黹肉已爲野犬飢鷹啖盡矣爲之悽憤旋見豐草中似露有鏡尾往視則一雙管銃旁火藥豐一彈靈一喜出望外念得此可無懼然攜此泗水則沾溼不可用忽得一策折樹枝數鬥撦其皮爲繩束枝作筏載此鐃與彈藥浮水上余且遊且以手推筏竟渡上陸無少溼則大喜地雖荒寂余可以作久居矣乃伐樹造黑人廬一日而成既資夕宿復避風雨狼豹所乏者火耳效黑人鑽燧取之慮其熄集枯枝衰草於無風處徐徐燃之煙起惴惴慮爲仇見要之亦無他策惟日引領有他舟至冀得附返又思曩舟歸時必以慘殺之事報國家當有來查辦者遂日夜懸望一夕酣寐而寤覺有物壓胸次至重撫刀鐃均在手側亟張目視天微明迷濛中幾驚死蓋一巨蛇蟠壓余胸尾修然在廬外因余臥地不能纒繞然至此余命不絕如縷徐徐出臂握刀其首適近余手手舉刃蛇不之覺余疾摳之刃入頸者數寸蛇雖創力猶勁鷙蜿蜒驟展余乘間踵出廬外未幾蛇斃幸非毒蠶者不則余不得出凡野處者多畏蛇余於恩靖無埠曾遇之第十二章後一星期黎旦聞海鳥順啾聲憶海鳥見人卽鳴即出廬觀意豈有海船至耶廬旁有阜登眺良久遙見隔岸樹上隱約有人向余處窺探余疑燃薪處縷煙起彼乃蹤跡而至宻諦則火未熱須臾緣樹下突林中出黑人五十余望之不能晰其爲蘇嚕人耶抑達納那黑人耶按此二種人執戈盾無少異惟首戴之圈蘇嚕視達納那爲高出則必爲蘇嚕人搜余而至無疑嗣見循海灘行余恐甚且知彼等又善泅不難遊渡若余有二三人同在各出銃尚可擊諸水中今獨身雖具火器彼衆麝集擊不勝擊必死彼手要之不能束手待斃急入廬攜銃與戈復至外擁草滅火馳海濱踐石行以泯跡向西而馳欲至恩毘盧江走毘裏林以是林多桑椹可食水可飲卽蘇嚕人追至而亞姆斯江之黑人必不任其徑行然余又雅不欲與黑人伍處此野蠻地且久居一方得無懣甚此時所深懼者或前途有伏耳此深林不測徑途尤險其如舍此無由得達過恩毘盧江至一平陸突見黑人一隊窺之非蘇嚕余雖不欲與伍脫爲故人者余亦樂與周旋俄一人趨至乃昔同攻蘇嚕之少年酋長曰翁代瑪相見苦致詰問余曰今非語時後有蘇嚕之追者或禦或遁其亟決翁所部多於蘇嚕且余有鐃有藥彈翁諭衆衆同聲曰禦遂定謀猝攻之翁少年敏慧部曲精練乃析爲二隊伏林中余與翁同據一隅擬先以銳斃所後殲之務盡部署定更遣二諜告以前事探敵蹤跡再度蘇嚕人旣窺余獨處且相距近必來襲余余與翁僅以耳語懼爲敵覺而翁所部皆能堅耐寂無一聲約二時許一諜歸穿林紆道而至蓋曾授意以疑敵者諜曰蘇嚕人隨蹤而至中一人攜鏡無偵者必不知此間有伏余潛於林中望敵銜枚來矣持鏡者爲一曾度此統必殺白人而得者余謂翁曰當先擊此酋余無慮而蘇嚕人入林防護周至不若我國軍隊鹵莽突進蓋分隊三五徐徐入隨行隨嗅蓋其鼻能別人獸而知有無少間有呼者曰在斯矣其曾卽率衆前時翁猶伏約離五十碼余於伏莽中擊曾以銃應聲斃翁卽呼衆突出余再置彈藥而兩軍已相接互鬬一蘇嚕人伺翁後以戈刺翁背將及余驟發一銃則拋戈僵矣翁猛如虎肉薄相攻而蘇嚕人以曾死無統潰亂無紀死傷無算僅數人鼠竄遁去余即取曾銃授翁教以機關發射之法翁大喜余懲黑人取火之艱乃割枯草浸火藥銃眼擊石取火蓋火落藥草立燃彈卽發衆見之狂喜歸後余與翁議彼雖敗去而令甲嚴必得余而後止尚當復來計歸程四曰集兵二曰非咄嗟能至者翁擬移其妻孥與牛渡亞姆斯江再乞其戚名恩尼尼者卽彼處之曾撥千人爲援師然余心欲至開普殖民地而不知經由途徑詢諸翁翁謂恩靖無埠之西有白人居焉然必經亞馬古煞而亞馬古煞實一危地舍此以舟往始可出勒達那道也第十三章越三日蚤起聞有聲囂囂然不意蘇嚕大隊已抵廬前矣事後始知敗殘之蘇嚕人歸途遇援復合隊而至且悉此處多牛欲益熾密渡深林潛行至此翁與余跳身出障者跡證九十一雙版六十二翁先適一鉏飛至觸首立死余止未出立發銃圍者稍卻但聞羣呼火火余知其用火攻也此廬脫受焚余不出何能免計不如先自縱火以煙迷敵目乃於廬後穿一穴以牛乳澆身燃火於門鼴出有聲余乘此寬後穴出伏地以待而蘇嚕人羣守廬門烈焰濃煙咫尺不得張目適一蘇嚕人至廬後瞥見余卽擲一戈來余疾避戈刺入地拔而還擲洞胸立踣疾抽其所攜鎚擊其曾頗砉然裂不則彼往報衆余命危矣余卽有其鎚戈與盾向林馳遁時蘇嚕人方觀火爲樂意余已死於火豈知余已穴出耶此深林中歲必有自蘇嚕來之象羣居此數月故林中多象跡余欲避此又慮象害乃匿身大樹顚二三日不得食在文明人處此則以爲大苦而余固習慣者未幾枝葉間飃飃有聲疑爲象至一舉首有數猨往來騰趠啾啾而啼蹙額睨人狀似怒余之估其居處余恐其大啼致召敵至折枝擲之啼躍如故俄忽羣率下樹俯地以聽旋竄匿無跡須臾一雄象徐徐穿林過始知猨之啼且匿懼爲象噬也凡象獨行者最猛惡以被逐於羣藉搏噬以洩憤雖然余此時轉以象至爲喜蓋蘇嚕人知有象在當不復入林余得坦然無慮由是畫隱樹顚日下始覓果食水飲無則忍飢渴蓋不如此安能匿深林至數日耶後又覓得一最高樹猱升至杪四矚厯厯見勒達那海灘迢遞海波汨汨然隱約見蘇嚕人列隊驅牛而去心遂釋然睇遠處有帆攝立稍近則一海舶若欲入口者喜極不能成寐黎明出望則舟已傍口矣余下樹紆迥出林尚懼有伏經泥淖濱海立折大樹枝頻頻招曳作求援狀第此事最險脫爲蘇嚕人見則禍不旋踵此際心如轆轤然頃之潮漲舟駛入下槌余喜甚不待放船卽泅水往舟中擲索下懸余緣以上船主及舟子見余鹹詫怪而余久不操英語甚澀爲詳述勒達那有白人通商受戕於蘇嚕事船主曰我來自毛裏西尼彼舟則往開普殖民地不相値故未知今以乏肉慾購諸此閒余曰牛已爲蘇嚕劫盡卽有子遺亦無幾且深藏於亞姆斯江往恐於途遇蘇嚕人奈何船主聞之默然而善待余以食以衣並尤載至開普殖民地又謂馬達加斯加船之失事亦未有人知余又告以黑人掠取婦女彼雲可篡而還也余曰恐無益有害余又知婦女居此久亦不思歸況黑人滋多寡不敵衆如孤豚入狼羣自取禍害耳船主不識黑人獷悍謂白人十一二便可敵彼千余烏足慮余爲述黑人之剽猛倘猝遇林中卽彼此人數等其利戈無有能當之者船主笑曰我欲試之第十四章是日余與舟人談往事而船主則急欲取淡水於陸地又欲市肉與載余曰取水須至恩毘盧江必潮落時始無鹹味舳行其處脫爲蘇嚕見奈何船主曰余持短銃舟人皆有銃何懼此裸體之黑人耶余曰若薄暮放舟夜半至取水亟歸卽彼知而追逐亦已無及船主曰何須爾且未必遇蘇嚕人也余曰脫相値吾屬不死亦俘船主固執若充耳不聞者余知言之無益彼未悉深林叢棘中英人與蠻人戰必不能取勝次晨日出船主放大舶一中載大桶爲儲水器余亦同行爲導持雙管銃並藥彈謂衆曰語勿揚水面傳音遠脫爲蘇嚕人聞殆矣度蘇嚕人性必見舢離舟遠始出攻行至江口余卽細察蘇嚕蹤跡衆嘗水味果清且冽余曰當先於林中察有無伏者船主曰汝何膽若聡鼠耶我行我事何懼時桶滿盛水荷欲下船忽聞林中有瑟瑟聲乃三四蘇嚕人探首窺余余亟擬以銃謂船主曰有蘇嚕人趣登舢走是時余未敢發銃恐發後不及復裝蘇嚕人見有銃亦止不動余謂船主曰敵且飛戈來刺矣而船主愎甚非惟不納余言輒狂呼速進卽率舟子入林中余欲阻無及念同往徒併命耳大呼有伏亟回船主不答余無如何一躍上舳離岸按漿以待旋聞銃聲又聞舟子鼓譟聲惟不聞蘇嚕人聲息蓋其默伏待敵爲彼慣技旣而聞殘腨斷續聲後則寂然余度船主與舟子鼓譟發銃雖殲敵數人然裝藥則不及蘇嚕人投戈雨集必斃無疑余亟蕩舟稍遠不卽行猶冀有逃歸者少選四蘇嚕人至江口招手呼余上陸又指其林幸余衣舟人衣彼不復識余佯爲不諳土語操英語問曰何事蘇嚕互語曰是人不通土語當先奪其舳夜乘之登舟可先使人馳往狹處伏水中俟其過攀舷而上彼僅一人殺之易易議定即有一人馳去余皆席地坐出煙壺徧嗅意甚舒暇余隨意操一二英語蕩槳徐行時潮尚未至惟舳大載重余又不善弄興陬醫跡記六十五豐陬謝跡記六十六頗艱難而蘇嚕人視余舟行不少阻狀益逸余知其包藏禍心特佯從容以惑我耳余私念幸不相識否則索余更力行半裏許港稍狹察兩岸林莽中寂無人跡遙見水中有探首望者四人似有所待余佯若無覩至離擲一戈之遠竭力速舳行收其漿乃持堅木一備擊兒二人離余僅尺余以木力擊一人畹立沉其一攀舳之首立水中已露半體余力築其胸亦瀋水旋水面殷然血泛知其已死突一戈摩余首過蓋立水中者又二人其一持戈將發余蹲身發銃死其一一逸入莽中余復實藥彈於銃蕩槳速行余舟中人聞銃聲即出見余至卽繩引余上余告以船主及舟子被害事皆大驚鹹謂攜有銃在安能爲蘇嚕人所害余曰正未可藐視彼膽頗壯恐乘夜來襲余舟不可不爲之備蓋當時風逆否則余趣彼張帆疾駛矣余登舟後數句鐘微窺舟中人多切切偶語狀若疑余者俄有人謂余曰同人疑汝通蘇嚕致船主等遭禍余曰寃哉安有通異族而戕同種者我白人也豈遽喪天良作此禽獸不爲之事況取水之謀出諸船主余且力阻而不見聽試思余若通蘇嚕何又殺蘇嚕人於水中衆曰叵測之心實難見信汝亟登陸余曰脫余不來諸君必悉上陸此舟早屬蘇嚕諸君命已休矣衆怒斥曰毋多言速行余復哀請但乞攜往開普殖民地而已衆曰不懸汝桅上已足何乞爲乃奪余銃與一刀立逐余下舳載至岸驅余上陸卽回舳蕩去時余孤身柴立又乏軍械塊然不能自衛嗚呼彼黑人野蠻待余較同種文明人之妄疑而棄我固已優矣白人剛愎自用又不知人徒自蹈死曾不醒悟令人扼腕太息末由救止悲夫余由海濱入林兀坐默計倘至恩靖無埠則道途阻梗且居彼而欲酚故國舟至必不能得勒達那被殺之白人此舟但達開普殖民地當有兵艦來竟其事則居此當有可望余故白人也鄉關之思其何能已不然復至恩靖無埠正不失爲舊日尊長之尊居處飲食不憂匱乏彼白人所以藐余者以余不知書謂一無識人耳卽余得返英國揶揄當亦不免然余研究之學則在深林峻巘長流巨浸間及獸蹄鳥跡之辨星緯氣候之識若夫鉛槧油素文字紛蕃則余固未曾涉獵其取訕笑亦宜又思白人疑余而見擯斥愚蒙險惡誠不可與一日居蠻陬當跡記六十七歷陬舊跡記六十八轉不若終老蠻鄉放曠自得復念目前身處險地若蛇若豹危機瞬息廬舍旣非咄嗟可辦乃伐樹枝爲圍姑就露宿復削二堅木一爲梃一銳以爲戈倦甚欲臥矣聞林中有聲忽遠忽近夜昏黑不能見十指未辨爲何獸中心悚懼不復成寐達旦升樹望舟檣竿矗立東南風頗勁舟皆不得發余度蘇嚕必甘心於此舟而舟啟槌時必復取水其愚不知利害亦復可曬余下樹覓果若水止飢渴聞林際隱約似有獸在逡巡入覷未數步見一死鹿頭血漉漉是爲他獸乍噬未及食者蓋聞余至而驚逸也余卽割鹿肉數片裹以木葉藤蘿爲絡備三日飮復上樹望見數舟人權一舳中虔數桶至小山下載溪流而返須臾風轉又値落潮見其捩舵揚帆竟去木立移時忽林外有人聲細聆乃蘇嚕人相與語甚清晰一人曰舟已去守此何益又一人曰渠必隨之而逸矣又一人曰渠狡甚服白人衣而識人我曹相語渠已悉聞其謀之不臧耶又一人曰汝何由而識曰我識於舳中又一人曰渠雖逸我已殺四白人取銃歸獻我酋亦足報捷余聞其踐灘行足策策有聲意似得甚余屛息伏匿恐彼譎詐故爲是語誘余出探首竊望見四十余人且笑且談向恩毘盧江而去余至昏黃始出潛行海濱暮潮已退泅水過岸復尋舊築之廬至則巋然猶在惟海岸爲波濤所激已洞數穴乃就其穴然火炙鹿肉飽啖之且穴中然火光惟海上能見可無他慮嗟乎處此曠野渺無人跡無衣無食無械死亡無日人必以爲大戚而余故施施然圻圻然若無足動吾抱者蓋人具依賴根性則無自主之權一失所恃則倀倀不樂或漸至廢惰不復能振作可嗤孰甚丈夫貴自立耳余所謂自主者乃抱獨立之精神自立其生命飢覓食渴覓飲危能避難能禦了無依傍浩蕩自如卽欲無樂得乎余欲至恩毘盧江一視白人死所檢其有無遺械雖至險余必猛進奮往之氣所向摧破無幾微猶豫卽曰發余馳疾蘇嚕人卽見亦不能及所缺者一戈耳薄暮至恩臣盧江覓得船主屍已分裂矣搜草中得雙管短疏一察之中已空知是曾發以擊蘇嚕者又革囊一貯藥彈十余適相合大喜出林向海濱覓一穴爲宿移時吼聲起攜銃伏穴窺之水面多憐光閃爍中見龐然一巨獸口翁張狀若睡起乃河馬整陬奮跡記六十九雲陬喜跡記七十也是獸不能斃以銃肉亦不中食死則飢鷹盤空徒召蘇嚕人至故甘匿穴中避之天明按其跡似在亞姆斯江余起飽食螗卽向亞姆斯江所過無人跡林外有廢廬數座廬旁有脫粟卽掬而食雖粗亦堪果腹是時日光炙人數夕不寐倦欲眠周覽無蛇跡偃大樹下方鼾旋驚寤見黑人二三十持戈圍余而立疑爲蘇嚕細審之乃恩靖無埠人而因亞帝與因亞尼在焉余起呼因亞帝衆皆大喜而因亞尼尤欣躍欲狂因亞帝即遣四人爲斥堠遂共坐余厯述別後事至船主不從諫被殺因亞帝大笑其愚余問曰汝曹如何見余因亞帝曰適於山嶼中以遠鏡窺見是汝乍臥時故趨而呼汝出不意遇汝誠無量歡喜問余意云何余未便以居此待船告則曰正欲覓君適遇於此何幸如之衆大悅當時知近無敵人乃縱獵得肉共食因亞尼娓娓告余近事謂聞一白女死不知名惟記其年最長又雲近時有象羣及獅至鹹謂若君在必擊無遺且議欲待君至共殲之余溯從脫蘇嚕險後遭舟人疑逐萬死一生此時黑人相遇拳拳有故人情親愛殊甚慨然知野蠻性質反較文明人爲良若以非洲東南濱海人與卡否司族人移之文明國誠可居上坐彼既重氣誼故交較彼文明人之儼然自足冒他人之功爲一已榮籠已既不能爲人用而反欲用人其相去何可以道裏計耶余述及冒險脫身事衆聞之交口譽頌謂余智勇羣呼因古細一如夙昔之敬余食後卽令二人登山巓爲邏守余與衆皆席地臥起卽向恩靖無埠而行此時余心始甯帖途中或行或息隨獵隨食及抵境至一克萊耳衆爭相迓問依依如家人余亦流連話舊幸未隨船去不然且有負此間暱余厚意也至廬後余卽往視曩昔同舟諸婦女知死者爲亞丁夫人余皆習居此無所苦且各有子女謂余曰即能歸亦不願離此去惟所欲者狀如英婦之裳服耳因彼以鹿皮自製爲特式衣黑人雖有非笑者然無不稱其能且待之極厚不若黑婦之曰從事田閒而黑婦亦善相處待以客禮此時余之行止極爲自由彼既以同類視余了不存畛域余似可安心矣然自見舟後懷歸之更切時裴回濱海山巔睇遠帆之至繼思前次舟人被殺歸報政府必有問罪之師何日可至則復難必余居一月余一興師行跡配七十一別陬書訪記七十二曰晨眺見隱約一巨舶揚帆至回憶舊聞凡船至開普殖民地者必循其東距岸六七十裏而行始免大浪此舶循岸來余度其必至勒達那者然舟大必難進口比稍近舟有巨礙羅列知爲兵艦口啣山是艦卽下柁於勒達那之口余歸克萊耳祕不告默念倘語黑人必不令余返恐余歸述前事耳黎旦攜熟黍一囊銃一戈一即詣勒達那途頗遠幸余足健曰落至海灣之西踞高阜望見二舳於巨浪洶湧中向船駛去度波浪方惡斷難進口審二舳狀是探測海口水勢深淺者曰暮姑覓舊築之廬食熟黍而臥次晨聞海鳥明晰鳴日已杲杲風向轉北波濤亦靜睇兵艦見二舳乘多人駛至余立趨海濱折一巨枝高舉招搖俟彼援手俄頃水波映日擊汰空明忽見忽隱須臾二舳已近舳中人冠服一式各手兵而立傍海灘卽數人執銃待發余卽呼曰此岸舍我外無他人在而若曹共眈眈注視是必以余衣黑人衣膚赤色口英語有足錯愕者少焉舳就樓石側一少年立船首呼曰汝爲誰余曰英童數年前遭風失事留此者復問曰汝何名正欲答以恩功肯祿符忽憶此乃黑人土語即曰余名裘理司彼又曰附近有無黑人余曰無卽有亦非爲阻難者則笑曰彼烏敢阻我有白人在否余曰無有則爲蘇嚕所殺余乘舟逸去曰然則汝何以獨全余曰余處別類黑人中乃戰退蘇嚕者故得全曰汝胡以有短統余曰前有船主見我於蘇嚕此銃余得之被殺處言次少年向傍人耳語卽謂余曰棄爾鐃始可上我舳余如言眾皆注目細審若猶有所疑是時余知與余交語者爲一兵弁彼令放舳又使余坐詰曰近處黑人若干戰時挾何械仇白人否抑尚和好余詳述蘇嚕仇視白人而勒達那之卡否司則頗敦睦誼弁不信統呼以黑人不加區別又謂余曰彼殺船主處可導我觀之余指其所弁以舳達卽登陸余又以蘇嚕情形告弁曰汝胡不附商舶去余以見逐於舟人事語之且雲脫不諳蘇嚕人性恐死久矣於是復下舳弁攜余登艦數兵官見余而詫中一頎而碩者爲艦長弁以余所述者告艦長詰余數語余一答之艦長曰汝須易白人衣乎余曰若舍余在此衣亦無所用之能攜余去則易衣爲便艦長即攜余入船令持衣衣余衣頗合體於是復相語始知此艦即陬實跡記七十四來查殺人事欲問罪者余曰居恩拉斯及近處之黑人與此事皆不涉殺白人者乃晴殺之蘇嚕人也艦長則謂豈有同種異趣者余具言與蘇嚕交惡艦長始信是夕余宿艦中晨起艦長謂余曰若能導兵一除一詢黑人虛實乎余曰是最險事黑人見兵隊必疑劫彼爲奴艦長曬之謂余怯懦欲率大隊往則黑人不足殲矣余復述黑人戰事之能勿過輕視艦長不聽帥五十人持兵下船直趨海灣登陸望恩拉斯進發其曾曰恩尼尼與余素識欲告以來意不得一黑人爲傳語闐無人跡余大懼知此來已入黑人算中矣隱隱聞林間哨聲此黑人戰號也余即操土語曰我曹來通好起居恩尼尼者艦長聞而驚詫顧余曰爾刺刺作何語余請速出令止軍勿進不則半分鐘內卽有千百黑人來攻艦長曰此多人匿何所耶余不暇作答復操土語高呼曰余主引巨艦者來惟修謁於恩尼尼無他意旋聞林際有聲答曰誠如是曷不先以使來余曰是艦長未諳風俗故耳是時艦長益錯愕詢余問答何語余釋之曰黑人多疑非如此答彼必出博戰茲可與黑曾見設猛進匪特損失可慮艦長不得已如言止衆命余趣曾出余引吭一呼驟見黑人若潮湧人各攜戈六鎚一盾一一剎那已圍我數匝設與之戰吾屬不足膏其戈盾也幸領隊者爲尹威乃恩尼尼弟與余亦相習比相見艦長不覺肅然致禮余即爲述艦長來意尹威喜與握手復飭部曲轉致諸克萊耳尹威爲前導衆見黑人森然有紀律亦爲氣肅將近克萊耳見衆黑人夾道列余與艦長隨尹威率眾貫其中及抵克萊耳恩尼尼出迓皆以余爲舌人相問答恩尼尼謂極喜與艦長相見今日幾鑄大錯因艦長從者皆持械以爲非常今請臨克衆耳當宰犢以犒艦長曰從者持械非爲戰也特欲謁君耳惟此時非從者食時請勿宰犢恩尼尼遂延艦長與余入其廬得窺見恩尼尼之妻若子女艦長坐話蘇嚕戰事並詢黑人風土人情恩尼尼具答艦長卽出記事冊載之艦長又詢余可能一見白女勸之同返余曰素知其不願復見白人且不欲離此以若曹皆有子女與黑人久相安勸之無益語良久乃別瀕行恩尼尼以一貯鼻煙器作葫蘆式者贈艦長艦長報以金錢練恩尼尼懸諸項際余等卽返艦豐陬曾跡記七十五豐陬野路記第十五章艦中兵弁極欲登陸縱獵詰余獵所余曰森林中皆象鹿出沒處擊象最險擊如法或可殲其一弁乃約余次日同獵詰旦四弁呼余偕舳行達海灣登平陸數見窪水乃象夜飲所循窪行余謂衆曰入林當屛聲息步宜輕躡衆睨余微笑意若不甘受童子命令者至窪前見象跡厯厯卽躡蹤導衆入林不及擲四戈地已聞折枝聲余蹲而四矚見一象在密樹間遂細語告衆曰象復指其所衆皆俯望若就遠鏡窺覘然仍無所見余復以手代語趣潛步進當可見而若輩一人步聲卽黑人數倍蓰之猶不足擬其巨不數武卽返身語余曰此非象乃老樹耳詞未畢象已聞聲逸若輩始大詫豈老樹能行走耶象所過觸折樹枝聲若聯珠槍發於是衆呼曰童子誠有識亟欲逐得余喻之曰逐象如逐飛鳥蓋象受驚而逸必馳四五英裏而後止止則盛氣以備攻擊猛惡不可近近之大危衆知無望遂出林於草莽中擊得數顧方縱眺間見恩茄尼江遠處隱隱有黑人一隊余疾伏於地並呼衆伏以所見爲蘇嚕戰隊恐來窺軍船動靜也衆皆笑余過慮遲遲始伏余是時恨不得一遠鏡細測之俄蘇嚕隊漸近余告衆曰速遁設余一人在固無懼以距離尚遠余馳彼中無有能追及者蓋余度四弁舟居久必不善馳又安能與人競捷足況泊仙所距此英程一裏有半蘇嚕馳甚疾恐未及下船早爲所追及矣即謂衆曰諸君之命繫余所爲當視余進止想諸君知余諳此土人情性頃之別象與樹可以證非欺諸君者衆皆諾於是余匍匐蛇行導衆匿林中以樹爲幛然後起循林潛奔蓄力以待尚未敢疾恐力竭則難繼告衆曰我曹善走之人尚不能與蘇嚕之至遲鈍者比見短而肥者氣已不屬汗涔涔如雨下矣至岸下舳必過一平陸余甚憂之比抵其所則蘇嚕人已見馳漸近余連呼趣走聞後蘇嚕人狂呼飛趁疾若掣電時已危迫余卽代弁荷銃令其竭力狂奔近舳已有二十余蘇嚕人僅距擲一戈地余卽呼衆止舳衆登余立而拒敵置一銃於地執其一機發居首者立僕再發又死其一余皆伏地避余即掇所置銃一躍上舳疊呼趣走是舳泊淺水處甫打漿敵百余人下灘涉水來持戈欲發豐陬奮跡記七十七陬奮跡記七十八余亟擊以銃舳有四兵力漿入深水心始安其時蘇嚕人雖有戈擲亦不能及見舳巳遠返身入林方余等逃避時有一弁急甚呼曰匈徐徐似此疾奔素所未有又一弁曰童子汝於此可謂能事矣舳行甚速過一島有人詰曰蘇嚕來若而人余聞之知爲恩尼尼所遣者卽答曰約可五百遂言諸弁謂此乃恩尼尼助我攻蘇嚕者余極願隨恩尼尼戰蘇嚕奈諸弁不欲離余時蘇嚕似巳知恩尼尼人將至者狀頗悵怏且無牛可獲向恩茄尼江遽去恩尼尼人尚尾追之比舳抵船側皆登弁以前事告艦長並譽余能免彼於難脫無余恐難返艦艦長聞蘇嚕與恩尼尼之勇更深信余言是日休息次晨艦長召余入其室至則艦長坐案前案列地圖命余坐指南非洲圖中之勒達那海灣及恩拉斯江詢余舟失事處在圖何所余以恩靖無埠爲進厯厯指之並述內地狀復雲小河數道爲圖所不載艦長叩余姓氏及余所厯余具道自印度至英遭風留此事中道及余父艦長卽展巨籍詢余父教名余初不能憶思之方得答曰威廉馬克艦長曰汝父猶在現爲中將但早以爲汝乘馬達加斯加船失事葬於魚腹余聞喜極思親之念益惓惓不巳然不知伯氏若何遂告艦長曰甚願歸去奈不足資以返又不知何途是歸若使余終老於是鄉心無所欲亦無事長慮遠顧恐厠余於白人中轉不若此閒得行吾意也艦長曰子無慮當攜汝至開普之雪門市再通問於汝親是時開普與英京通郵往返須四閱月於印度亦然然余於伯氏及余父所居不復記憶要之皆有名於岱理不患郵書無自也次日艦長命啟徙往開普時海波不揚行二十裏許卽向西駛余以所知者指告艦長曰未落駛至余前舟失事處艦長卽周測之記諸地圖後二三日曰與艦長談非洲事約一句鐘艦長隨聞卽筆之於冊向余誦之慮或舛誤曰自馬達加斯船失事英國頗爲驚恐後曾發舟來查探之開普絕無消息當時鹹謂失事巳近開普舟中人巳靡有子遺矣自此日談往事六日而達雲門海灣下徙後艦長往見提督厯一句鐘有弁來雲提督舉號旂令汝去余卽乘舶往見提督溯余自舟破失事後處野蠻中於禮儀皆從脫略然余固曾爲少年曾長非若他童之見長官踧然手足無措者提督審興心跡記七十九視余良久問曰汝在非洲經險不少余曰然曰汝所述舟破失事事確否余曰告艦長言皆確曰尚有英女在彼汝度之能歸來否余曰不能彼謂與黑人相處久遇極優復生子女必不作歸計曰然則雖發船迎之亦不得返耶余曰然蹤蹤頗難遣船去黑人知之必易地以匿設用兵力黑人咄嗟可集猛士數千雖用戈然二三百銃除尚非其敵提督復問余何所事余曰舍艦長給我衣外一無所有又乏相識惟望余父知余尚存待書來聽命爲行止設令有人留余在此他日余父亦必有報提督握手慰余曰汝可仍居艦中當在此間一飯爲汝籌策間一句鐘提督果攜余與客同餐語及恩靖無埠事余述至商船主剛愎遇害合席皆爲曠席散返艦次晨開普市上之新聞紙無不補載余舟失事事並敘余姓名及余所厯余頓覺聲名鵲起但不知後事若何耳第十六章是日午後二句鐘有小舳載一叟來旣登艦卽詢彼得生先生安在時余在閱書室中卽有人導入則老人長身鶴立張目視余曰汝殆名裘理司姓彼得生者耶余曰然顧余在黑人中別有稱謂叟曰諒汝尚能憶兒時事能縷述汝父容貌舉動否余爲厯道並及廬舍逵衢之狀曁行舟失事留滯蠻中本末叟曰有文件或他據能證實汝爲裘理司彼得生乎余不覺失笑曰我與我何冒之有繼思此間無一人識余何怪其究詰叟至此始自道其名曰羅司馬居開普之溫缽與我伯氏爲莫逆交昔余自印度首塗後余伯曾寓書請其俟余至開普爲料量換舟至英渠久待無息耗意乘舟失事必無生望茲相見喜極以前刺刺苦詰引爲已罪謂曾有失事者輒爲人假其名故不得不詳叩乃以出險爲余慶並告余父及伯均無恙邀余移居其家俟余父或伯書來再定行止余感甚具白肺腑既乏貲用衣履空蔽自慚形穢何能爲客叟曰是易事耳衣可購諸肆余亦當爲力余深銘其輕意遂與船長及各兵官別乘舳登陸易馬車入雪門市購服卽指途溫缽風景絕佳地處案山東凡大風自四向至者皆不能爲患嘉蔬徧畦畛密樹迴聯濃陰一碧棟宇隆傑名園廣囿參錯盥陬當跡記八十一問曽堅記八十二其間開普諸大賈皆於此構置別墅羅司馬固富商中巨擘焉將入門見窗中有數婦女羅司馬既肅余入室卽介紹見其婦及女子四余往時雖提督至尊嚴亦泰然相接今與少女見頓覺矜持忸怩亦不自知其所由然也羅司馬語其妻女曰新聞紙所載冒險進取事皆非虛造此君錚錚實冒險家特出者居無幾何卽相安如一家余從容述擊野人及與蘇嚕戰事聞者皆舌撟不下余追憶於黑人中備厯諸艱以較今日若出幽谷登穹霄矣至室中布列珍瞻絕倫飲饌豐潔亦復稱是列廐多良馬余夙習騎每薄暮偕羅氏四女振策出遊槃桓樂甚四女皆善琴論諷諷移情不知引耳之久雖印度亦相傳有古樂苦當時余齒稚未審節奏今則琴謌諧婉令人之意也消余留蠻諸事藉藉傳於開普雖土著久於此地而於黑人人情風俗則概未知之多有招余往談蠻中風土者人類不齊不智及嫉忌心所在多有竟有人謂余捕風捉影故張大其詞謂渺小一童子何能爲黑人酋長使弭耳聽命要之余所遭故奇譎無怪其疑不之信也余居數月雖一卷書未寓目似孤陋矣而見聞間巳獲益不少況余腦筋久練習至靈至敏凡開普人一覩其面卽留印於腦無偶忘一日羅女折花於圃瞥見地色一道晶然有光隱約草際余知爲蛇蹤時羅女正俯身舒腕就花枝欲折余疾挽之退以手中杖撥視適當女俯處則一巨蛇蟠花下目灼灼磨牙待噬余立擊斃之脫無余危哉女必受嚙此等事微余敏捷烏能免意外災而黑人多不能豫見險亦隨之在倫敦有爲車碾死者鹹謂適然不知由行路者不經心於左右耳第十七章當時開普一地卽好望角爲英印朅來經由之所動便皆歸東印度商舶四閱月後余伯如自英京致書於余及羅司馬略謂久闊所聞謂汝巳無生望今幸汝返可以來英我當爲汝部署尤望汝尤踐我言他日至英可爲偉器各新聞紙巳錄志汝名播襮遐邇汝至英但讀書數年可與世周旋矣與羅司馬書乃謝渠照拂俌以五百鎊英金幣資余服用又囑余待父書到再行時余寓羅司馬家甚適不忍別去數星期後印雲輙邀跡記八十三興陳當賢記八十四度船來余意父必有書至而父已蹋戶入相見悲喜莫能狀父謂余形容非昔娓娓詢別後事既而攜余赴雪門市提督之讖再詣各歸作書致伯謂匝月後當以余至英余父亦寓羅司馬家一月有舟赴印父乘而先往余別父後日望至英之船五曰而船至乃抗手辭諸友輒戀戀有惜別狀自開普抵英水程速者五十曰遲則半倍舟中乘客可五十余人皆久於印度者且皆知余本末又有父執故相識如故舊船至聖厄勒拉島下徙一曰余厯數島眺覽至赤道近則氣候驟熱風浪山湧余慣居印度不以炎灼爲苦舟中無所事觀捕爲樂有三客善奕余嘗觀局輒悟奕理卽與據秤決勝負更與船主研究曰出考察經緯度皆能了了行五十四日見一陸地船主曰是名宥鄉脫復二日至拍阿馬再一星期已至英國當是時船皆泊泰姆士河乃下徙於葛來復三姆卽有一人來道自倫敦奉余伯命來導余登陸卽乘四馬車向倫敦去御者摩以鞭疾若電掣途中熙往攘來璺宇稠密車馬雜遝聲若震霆余頭目幾爲所眩六句鐘至海蓋秋晚夕陽在山有高樹切雲環囿離立舊式屋光然峙其中一老者候門立蓋余伯紀綱僕也爲余攜行橐入廳事則見余伯背火爐坐修可六尺許髮體然白似七十歲人而神採奕奕有威容望之懍然余趨前伯顧余曰賀汝至英卽握余手又曰汝離印度後厯無限艱辛然汝無悽楚狀我謂汝尚稚孰知汝已成人余默思自黑人中爲曾長後早將稚氣脫盡嗟乎世尚皮相余抵英時自余伯外皆以童子視余伯復曰再遲一句鐘當夕食然汝自舟中來當更衣語畢鈴聲鏘然有老僕名愛德華者入導余至臥室爲整治一切又曰主人必以禮服入席余在開普幸已豫備卽檢時裝者衣之至廳事而伯已先在巍然禮服望之益莊席間伯氏談黑人俗食食不倦似夙經諳曉非躬厯其地者不能道席散更談開普事並以家規詔余曰晨起七句鐘則鐘三擊七句半四擊八句鐘則五擊晨飱矣又曰生平所喜者時刻不謬卽無論何事總以不爽爲是余是夜臥思未來事不能成寐當印度首途時冀來英受良教育爲異日用不圖中道顚躓留蠻地者忽忽數年致未能就學設此時入校則年既差長愧儕蒙稚爲躊躇不置欲商諸伯氏興師當跡記八十五師邀陽配八十六至三日飯後伯曰汝就學事我籌之爛熟汝處境頗奇性復敏悟第涉世所不能缺者算數計曁他種實學及拉丁文法文皆當務之急擬送汝入蒙校而汝齒稍長又不合盍延師來授汝誠劬學當月異歲不同汝意何如於何日始余曰入校則深愧年長正以此猶豫如伯言幸甚卽從今日始伯曰非汝之過今汝所知在他人尚有終其身茫昧者汝事理通達已屬難能再益以學問則可差肩於知名之理學家矣余於是潛心學業師亦多能喜余敏甚相得余暇爲述黑人事師聞之頗軒渠每星期余伯必讖客客鱗萃凡格致圖畫遊厯著作諸家皆與燕焉余喜與諸名人接而諸名人亦樂與余作永日譚極簪盍之盛自此二年所伯謂余曰汝學已如秋柏之實矣綜甄諸科足當學士之目而余師亦喜余速成然余之孟晉力若是之速者微在非洲厯經槃錯淬礪研練成此靈敏之精神又曷由臻此余師復欲余定一學業因而詰余余知伯早有成意卽對曰愧無定識惟伯主之伯聞之曰陸軍餉薄而勞瘁印度稍可但汝齒長矣此外不知汝宜何業無已其從我往汝若欲繼我業者卽處此他曰當代我余諾之曩者余在伯所從未至其營業處今始知在芬邱起街也間數曰伯攜余去爲介於其計員至外屋與四少年見歲皆視余較長語言舉止則稚氣未除短思想盛虛憍余羞與之伍第一星期覺若曹皆艴然有不悅狀余伯知之亦無不懌一曰謂余曰汝與若曹共事以爲何如人余曰我無所憎第覺其愚甚耳伯笑曰汝英而樸非飽厯世故者不辦若曹安有汝之長慮遠顧耶居三載月必得父書由印至起居必悉伯所業余承之駸駸日上侈侈益隆而伯性約簡儉若寒素驟見不知其爲富家翁也綜每歲出費不逾英金一千錢而所入則倍者且七八余伯之友在倫敦者余皆與奉手亦常相過從或有甚余者其殆以余異日將襲伯產耶非也余亦不以此而或有縱傲之行要之是病少年多蹈之在伯亦不加余以拘束故余於倫敦得縱意遊覽時與伯入劇場顧曲伯亦月予余薪命余曰用不汝限然母盜薪數如此者再棋余告伯曰不敢違命至今更有英金五十螃余積也興陬舊跡記八十七第十八章冬星期下午伯挈余往漢姆斯得邊界訪一友以其家人喜聞余述非洲事而女有弱疾不能出且欲觀非洲土物余攜至其家日入始歸途次似隱約有數人要諸前余好冒險以禦劫爲樂心躍躍然喜伯曰此時出此道良險曾出數劫案矣余曰正作是想然不足懼惟慮彼發銃耳伯曰非萬不得已彼亦不發余行且值雖昏黑而目力故練習能及數碼之遠瞥林中三人躍出中一人呼曰凡汝身所有舉留於此稍支吾汝頗立碎語甫畢余鎚疾飛出著其胸此鎚固非洲所習用當之者立踣而我頗固無恙也復擊其黨亦踣一人正與伯相糾結伯老力不衰持之不釋余乘間擊其肩臂脫伯拳下則應手僵矣余與伯疾行不復返顧慮彼發銃抵家伯僅衣碎無他損時警察未善卽愬有司亦懸案莫究耳次日伯偕余復至其所見血淋漓殷地歸而伯述諸友鹹嘖嘖譽余膽余謂此何足道恐離非洲有日防險之學將忘過半矣雖然自後余胸中若有所觸懺然豈以前事固堅印諸腦帶耶抑懷舊之念不期而自動耶遂勃然不可復遏欲重作非洲之行獨處室中恍惚中舊事厯厯在目常如偕黑人相酬語亦自駭詫而默未白諸伯忽一夕伯述羅司馬事余從容曰倘能勒達那一行必得當以返低値之銃玻璃之珠以易彼象牙駝毛虎豹之皮類伯曰善羅司馬亦云雲所猶豫者鮮一請彼境地能勇敢任事人耳余曰竊不敏願承其乏既熟悉其險要復能操土語得便交通則利不至外析伯輾然曰汝樂此行乎余曰極樂且故人思舊遊地時不去抱彼土饒駝鳥多象牙珍物往無不利伯曰當再商之此後余心益不甯回憶野世界轉津津有味而閱數星期伯絕不言及此事一日晨起伯忽理前說復詢余果樂往否樂則可乘印度船至開普易小艇至勒達那口計此行當匝歲勤恁爲之贏當不貲於是余於葛來復三姆乘康特船往開普水程之險在葛來復三姆至英國海峽往來皆帆船駛必以風而海峽中風多逆有時守至數星期甫得出余行以四月張帆安穩駛至近赤道始遇逆風亡慮十日余捕藏以遣六十二曰至開普速無與比余登陸舍旅館卽寓書羅司馬次晨羅司興版當跡記八十九雖陲唯跡詔九十馬至相見卽責余不逕館其家余居英數年竟以英國社例施諸此忘其風俗之異念之噱蓋開普重友友至不必俟主人命可食宿卽尋常過從日逾午必假榻否則不得謂莫逆交余深謝旋以行李詣羅所衆懽迓若昆弟行余見羅氏女爲愕眙其落落大方竟出倫敦女子右居定覓得舟至勒達那者言定月中卽發乃舉倫敦所備之玻璃珠及鏡毯並製利戈數百皆黑人之所喜嗜諸舟中暇仍偕羅女乘馬以遨陰雨即坐聽琴歌爲樂久乃訂婚事比舟發大波軒起是船平水綫僅八尺浮巨浪中渺若一鷺向勒達那行三十日始下徙風物猶是惟廬宇視昔增益探之乃荷蘭國人即所稱貎兒人之居此爲久計者登陸與相見余前在開普習荷蘭語今日得其用遂具道來此貿易事於疇昔處此則隱不言爲余商業競爭之用有一荷人要余止其居余辭歸次日以一騎從二牛負載兼具帳幄並一荷人所用之黑人爲通譯余故不聲令彼傳語恐土人識余或生枝節也然余長身有髭形容非昔當無識者行抵恩拉斯江恩尼尼之克衆耳通譯之黑人告彼曰有一荷人載貨來易虎皮象牙數土人余猶識彼皆昔與相接者然彼竟茫然不識余謂余不諳土語輒斷斷相評論言余非荷人似一少年曾長恐其馳必速余聞之甚覺有味須臾恩尼尼至余前注視良久曰此豈恩靖無埠之白曾長乎或曰非也是荷國少年耳恩尼尼猶視余不瞬余佯作不解語乃操荷語命黑人傳之曰有駝毛象牙否恩尼尼曰有作何交易余示以來貨彼曰須銃余雲姑一視象牙恩尼尼即攜余入其廬時無他人恩尼尼亦以余不諳方言以手代語指象牙曰此乃三象之牙也余至此不復能耐遂操土語曰曾長君目未謬余即恩靖無埠之白曾長也來起居君並攜錢萎以贈更須至恩靖無埠一望故人恩尼尼坦然無驚色乃曰乍見即識來何暮耶相與密語余囑其勿外揚恩尼尼首諾及出廬彼即向通譯之黑人令詢余意見余仍作荷語使譯述曰良愜我意乃作別返舟第十九章二日後余仍攜黑人通譯復以一內地黑人與偕向恩靖無埠余乘馬行於途獵得蜒陬奮歸記九十一號陬跡記九十二二鹿一鹿供飱食越日至余舊處自度有人識余否須臾因亞尼與舊友出克萊耳一見即趨前握余手大呼因可細克萊耳中人聞呼則闐然皆出昔之髫稚今已儼然成人論口來迎相與話舊而所攜之黑人驚駭木立聞余操土語宛然黑人乃疑余有巫術時左右環繞者趾踵相錯鹹來詢別後事並探余去留余曰余今居倫敦大城中無鹿象可擊今我悒悒不樂徒塵囂溷人耳因亞尼曰何自苦鬱鬱居彼盍留此極少年跳盪之娛耶灰別兒曰君善用火器擲戈飛鎚復橫絕無兩具此身手而抑抑處無所用武之地坐自頽廢殊爲可惜余聞之心妙妙然不能自持將爲蠻鄉曾長耶抑爲英市奴隸耶覺文明野蠻之邦至此轉迷茫不能決旣而詢及昔日白女輩則皆支吾其說後問灰別兒曰恐君與白人居久氣質已變圖欲劫竄耳余曰決無此想實願其撫子女終老此鄉永不離別爲余本願語竟灰別兒曰近克萊耳有巨象牙十數枚惟駝毛殊不願易欲留作跳舞時首飾耳余曰若此則象牙多多益善且余有最利之銃力足洞猛象當奮擊數頭博諸君一勝於是居克萊耳話舊者五日許有報近林見象蹤者余卽集能用銃者數人往擊象或曰獵非惟慮遇蘇嚕余曬之至深林余發銃必中獲五巨象歸克萊耳余以此行恐難再日出獵不遺余力凡四日所獲至夥乃運牙至勒達那海濟舊交祖道臨歧黯然不得已抗手別去而勒達那之荷人已爲余收得恩尼尼所贈駝毛數百支象牙至不能舉其數遂揚帆直抵開普至溫缽得父及伯氏書尤余與羅女締好乃成婚於開普匝月攜婦返行六十日抵英至海蓋自此余從事余伯商業者凡數載朝夕錄錄意氣都盡伯氏逝余襲其產於空曠區闢別墅林木繁殖足供馳逐在英聲爲最佳之獵所然所獲特雉兎而已實不能證余欲迴憶非洲深林大獵搏擊巨獸霆劈星流眞覺耳後生風鼻端出火此樂何可再得然是時非洲亦非復曩時景象矣象窟豹叢漸成爲蔗畛穀隴所謂可憐之半開化人者皆曩日狉狉黑族也時余父退軍事自印返英闢屋以居常憾英國水土風俗種種不愜惟勉自行樂喜聽非洲事余暇輙述以爲娛嗟乎余幼陷蠻荒文明子弟之教育余未得聆受習拉丁希臘文字淺甚厯蟹陬書跡記九十三蠻陬聖賢記九十四史算學物得門徑所受益者厯艱苦險厄十死一生困難愈多礪鍊力亦愈大凡廝傭操作事余皆能躬任非若文明人之一日無僕則塊然若斷手足不能措理朝夕者余居室至壯麗陳列至精美然以較向之處克萊耳中實未覺易陋爲華之樂余夙寡嗜欲不以華膴縈心積聚乃日見增益雅不欲席伯氏業以終老數租後卽棄其業就余心之所安嗟乎余迴念舊遊恍若隔世然尚關心於南非洲之變端不能恝置聞有辦非洲事錯誤者輙爲之耿耿不怡亦條其事於當軸卒未探納後失敗一如余所度憶當余爲因古煞那時豹爪項索實榮於十字之動章今日思之方寸猶歎然騰躍然則後之讀余自述者當亦慨然有味乎余言也