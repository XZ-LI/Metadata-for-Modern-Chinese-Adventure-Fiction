法螺先生譚天笑生譯天笑生曰癸卯殘冬圍爐團坐我婦震蘇手日本巖谷小波之滑稽譚名曰法螺先生者泥予口述予披是書其原本出自德文讀之能助人奇想而日文之法螺兩字此言荒唐不經其名義實亦傳自西域譯文述法螺先生竟震蘇欲錄出之而不能文予乃草此示之下述皆法螺先生話法螺先生曰諸君勿譁聽予一言予將道予之歷史予實世界一奇男子予少時生長於華族之家年未弱冠力大無匹武藝超羣無尋常紈袴氣質而馳馬試劍談兵圍獵誠一男兒之好身手某歲之冬予適旅行於俄羅斯之境俄羅斯者以奇寒苦荒著世所稱爲冰天雪窖之地予一日者於此深雪之中策馬獨行恍如灞橋驢背詩思悠然放眼天地似一片銀妝玉琢世界彌望皆白時已暮色蒼然予急欲求宿而遍地荒原投宿無處則不得不僵臥雪中予乃飛身下馬即在其旁見有一挺生之木矗立雪地之中乃係馬其上予亦橫臥其中鼾然就睡乃至醒時微聞耳畔喧噪之聲張目四顧遽然而驚噫咄咄怪事咄咄怪事昨夜確臥冰雪之中而今晨絕無一點雪痕留於地上於則臥於一古寺之側枕荒丘而茵白石餘不識何人以狡獪伎倆半夜移予至此抑我馬亦不知所在予此時即起身欲尋予馬而周圍探索了無蹤跡正在納悶而忽聞半空馬嘶之聲翹首一望則見五層塔頂避雷鋮之尖高懸我馬四足仰天奮力騰躍急不能脫予此時目瞪口呆始悟昨夜數丈積雪一宵之間已盡融化予亦隨此積雪而至平地而予馬則尚繫於塔頂予乃恍然於昨夜所見矗立雪中之木樁者即此五層塔頂之避雷鋮也然欲於此數丈之塔頂解下此馬一時間殆無妙法若棄置不顧則見此可哀之馬僵餓力盡而死意良有所不忍躊躇半晌忽得一奇策乃於衣袋中探出手槍一枚覷定系馬之繮砰然一聲恰中繮繩繩斷馬墜適落予旁予乃騰跨其上揚鞭疾馳而去既至旅舍予乃即於此留宿一宵明日早起見門外有一小池碧水漣漪清澈見底而狎浪翻波有無數之鴨唼喋其中予素好食此見之不覺饞涎欲滴頗思一染食指乃急攜一小鐵炮而出心急神忙頭觸於柱拍然作響覺眼前火星亂迸金絲閃爍神定久之奔至池邊則忘帶引火之電管夫既無此物則彈丸即不能飛出欲重往攜取而池中之鴨將盡行逃散此時頗覺左右爲難猛然忽思頃者頭觸於柱確見眼前火星迸射則豈我額上乃能出火耶思至此乃即握拳猛向額上一擊頓覺眼前火花飛出即以鐵炮移近其旁燃着硝藥轟然一聲直射鴨身再接再厲彈丸即連珠飛出予乃檢點其數共得十羽之鴨此時池中大起騷動它鴨皆驚飛撲水而逃予思再擊數羽而彈子已盡且擊額出火痛不可忍輾轉更無善策猛一回頭見身旁一匹令令之犬於其頸輪系有長帶帶頭綴一小鈴予忽發奇思乃解犬頸上之帶一端投入池中一端繫於樹上而池中之鴨見此帶頭之小鈴爲其餌也皆奔赴其旁誤墮此計直吞入腹中而孰知此鈴即由鴨屁而出它鴨見之又復吞入而自他鴨之屁仍貫腸而出由是一鴨二鴨三四鴨首尾銜接累累若貫珠幾如一串牟尼而隨此帶之長銜尾相接乃有十二羽之鴨予此時隱身蘆荻之中見此池中之鴨墮予計中乃即飛步而出由樹上解其繩之一端握諸手中予思以一繩連釣十二羽之鴨此誠不可思議之事驚喜欲狂而孰知此繩一動鴨即驚飛翅聲拍拍如雁字一行飛上天空予引時緊握繩之一端不敢放手而孰知此十二鴨力大無比將予引上半空予亦略不驚恐如乘氣球如駕風船藉此將作空中旅行之舉飄飄乎凌風欲仙也然急欲下地乃即撲殺一鴨力覺稍弱撲殺三四鴨乃得墜地越數日予又射鹿於某山之中菁密山深夕陽漸下乃荷槍負囊而歸歸途中忽又遇鹿一頭踏花眠草馴態可愛予思遙飛一彈射中此鹿而摸索彈囊早已空諸所有予此時乃於地上拾得櫻桃一頭即以其核作彈丸和泥搗成粒子裝入槍中恰好打中鹿頭不偏不倚適在兩角中間此時該鹿猛受此彈即飛奔而去予亦毫不介意及經二年後予又以事道出此山見林中有一鹿跳躍而前予攜槍急行其旁見鹿頭生一櫻桃之樹綠葉紛披果實纍纍視之即前日之鹿而二年前和泥之櫻核已茁芽抽枝成一嘉樹矣予思今日者彈丸當不缺乏乃即砰然一聲擊斃此鹿而摘其頭上之櫻實啖之覺一縷甘芳沁人心脾至今齒頰間仿佛猶留餘味焉嗚呼以獸類之身體而生植物此誠不可思議之事而予又於戰爭之事頗多奇談日者與某國構兵予乃爲騎兵之大將領兵前進中途遇敵予此事奮神勇衝堅陷陣敵莫敢當而正在單槍匹馬出沒鏖戰之際回顧予馬不知何時之間忽失其後半身此必在戰爭之中爲敵兵所斬去無疑予此時急顧馬之創處肉尚未腐乃即馳至戰場各處探尋見此斬落之下半身尚未腐朽乃急持歸原處縫合其上而一時間無此裹扎傷處之桂皮予方周章無計猛憶予友某醫生處頗多是物然離此尚百裏之遙予乃以三十分鐘徒步往來取得此物敷合馬之創口馬果無恙予得安然乘之而去後數日敵兵又來襲然予雖力大無比而身輕如燕體捷似猿嘗以某日之夜主將命予偵探敵營予不得其策忽思得一計立於大炮之口一面命炮兵發炮俟其彈子出時予即騰跌飛跨其上隨此炮彈直落故營然故營中忽見一人跨彈子而飛來幾如飛將軍之從天而下不覺大驚立即捕捉而予即隱身於其炮臺中仍俟其與我兵對壘發炮轟擊時予遂飛跨敵彈而歸本營噫予藉此炮彈而來去自如謂非一絕妙之遊行術乎是時主將嘉予能遂受予爲大將然未數日而有土耳其之敗僅以身免當土耳其之敗也我軍爲敵所破予遂落荒而走而敵兵自後追來愈行愈近然橫阻前途者更有一深淵予稍逡巡則即爲敵所虜其時予心慌意亂縱身一躍欲飛越此淵而孰知連人帶馬墮入此淵此時水雖半涸然淵底溼泥有四五尺深予力不能拔且用力愈重則插足愈深水浸及肩泥深過腹漸覺悶重不支予此時盡畢生之力大展予之神勇乃以右手提馬鬃左手握己頸咿喔咿喔從泥中拔出投登彼岸而予仍安然乘予之馬從容以去嗚呼此其力量爲何如此其力量爲何如雖然予雖有此能力而其如連遭惡運戰輒不刑最後一役吾軍大敗予遂爲土耳其之大將所擒以是之故予竟成一敵國之亡虜遂發配爲某華族之奴隸華族之主人以予黠慧命予爲管理蜜蜂之園丁予亦相安無事忽於某日來一大熊張牙舞爪欲來盜蜜予見之惶急無措乃以主人之銀斧一柄用力向此熊擲來熊驚而逃去然蜜蜂雖得無恙而此主人寶貴之銀斧以用力過猛拋出地球之空氣層而爲月世界所吸去嗚呼此月世界者非地球之人所得而窮其境者予至此亦束手無策然每聞人言氫氣球可以遊行空中予思試乘此球以窺月界離地三十裏仿佛見月中有銀色之光一點疑即此銀斧正欲以望遠鏡細細探視忽天半起一狂飆將此球直吹入月世界來而予乃於月世界之一草一木一山一川詳記無遺最後乃於高峯之頂尋出銀斧將欲持歸而行至半途氫氣球忽爲天空流星所衝突予爲地球所吸即顛蹙下墜離地愈高墜下之力愈重猛然直彈入地底九丈之深噫在此九丈深之地底既悶且暗予此時無可如何乃以兩手指爪抓此地殼愈抓愈薄橐然一聲破此地殼而出而我華族之主人見之舌撟不能下乃遣予歸不敢以予爲奴隸而此時予亦以戰爭既過束裝歸國遂道出俄羅斯以歸我日耳曼祖國予自俄羅斯歸國遂棄馬而乘合馬車此時適值隆冬而俄國又素爲苦寒之區冰天雪地墜指裂膚令人體爲之僵而愈至高山之巔則寒氣愈烈幾不能耐時適行至一山峽之間兩面皆峭壁插天無路可攀而中間留一鳥道如以巨靈之掌生生劈開只可容一車一馬之出入而如有馬車進此狹道之口則必用暗號通知前來之馬車勿使同時併入而其用暗號通知之法全恃御者之一枝喇叭如前來之馬車聞有喇叭之音則即停車口之外以待其出然後再入此行此山道之通例故予此時御之者亦依此間舊例取出喇叭用力以吹而孰知用盡平生之力喇叭竟不發一聲御者不勝駭異兩頰之肉雖膨脹如河豚之腹而喇叭終悶不發音無可如何只得且驅車入此狹道之口而行至半途果然前來之馬車亦進此口遂相持於此一線之天而欲進不得欲退不能御者與乘客面面相覷無有能展一籌者此時予見之大笑即由馬車一躍而下顧謂乘客曰諸君勿恐此事僕有以處之矣乃命乘客皆下車予乃以此間之馬車及馬並作一擔荷之於肩遽向此前來之馬車頭上用力一送而此馬車與馬直由前來馬車之頭上飛越而過以出此狹道之口既出此狹道之口則一路康莊遂直達停車場來停車場中有車站室預備火爐以便旅客之取暖予此時亦行至火爐之側向火而坐忽門鈴響處御者推門而入先以頃者所吹之喇叭掛諸壁間復來與予爲禮謝予半途相助之德予方欲舉答辭而忽聞此壁間所掛之喇叭遽在空中連鳴不已一似有人吹之者噫此豈非奇異怪絕不可思議之事乎此聲也何爲乎來哉予乃細細考之則先刻在此狹道之口御者盡力以吹此喇叭而悶不發音者以天氣嚴寒聲浪凍結其中音無由出今懸此火爐之側驟得溫度則凍解而音亦隨出歟嗚呼此在野蠻世界必以爲幽靈鬼怪無疑而孰知此亦自然之理原無足深怪者也予歸德國後數年來亦無所事事不足稱述然予素好動奚能鬱郁久居此以是予乃有航海之遊初次即乘和蘭之船漂流於地中海會遇飆風船奔蕩者三晝夜不知所往繼遂飄至一島此島後經測得在印度之南端名瑞意倫島而予飄泊至此幸與島主相善亦頗安好乃一日者無事之中將出外射獵以爲略舒筋骨之計攜槍獨行倉皇失道一時間竟迷歸路而此時赤日行天灼膚爍骨又此間正在赤道之邊悶熱更不可當頗思一作海水之浴以滌此煩耨淫蒸之氣乃徐步海岸而來此時予即縱身躍入海中濯浪翻波遊泳自在時復沒入波心時復探出水面忽猛見前面來一可恐之鱷魚其眼光直射予身奮力追來予拼命而逃急奔岸上而孰知岸上亦有一可怕之獅子雙目睒睒似放出兩道金光向予撲來予急欲躲避而轉瞬之間鱷魚已上陸將及予之背後斯時予左有高山右有大海前有怒獅後有巨鱷雖百其身亦將爲所吞噬而一時之間安得有此解救之方拔予脫此恐怖之海者予至此皇急萬狀只有瞑目受死之一法別無他計意謂不膏此獅子之便便大腹即飽此鱷魚之饞吻必無生路之可望予亦束手以待此兩雄相爭特未知此一副雞肋之骨葬身誰之腹中耳斯時予即蹶然倒臥地上伏身不動以待其來而孰知遲之又久鱷魚既不來食獅子又不來餐一時靜悄悄不聞有所變動予乃意有所疑從地上側身潛窺之噫大奇大奇獅子與鱷魚方在決鬥相持不下此蓋由予突伏地上時獅子茫然未見乃從予之背上飛越而過而鱷魚此時則正開大口不意有一巨物飛入口中急欲吞咽下去而孰知此物支持於咽喉急切未能咽下又一時間未能吐出而獅子與鱷魚遂成一固結不解之緣予此時見之不覺大喜躍身而起直拔佩刀斷送此兩孽畜之性命而此獅子與鱷魚一時之間遂乃損身予斯時昂昂然往見島主島主捧觴上壽而一島之中益復崇拜不置待予幾如上賓予在島數月後遂遇便船歸國未幾予又附法國輪船駛行於地中海斯時天氣酷暑予好海浴雖屢遇奇險弗悛也是日船泊埠頭又思稍取涼快乃裸體飛入海中遊泳自得不意後面忽來一鮫張如箕之口將予吞入口中予遭此奇變奮踔不已乃至鮫舉齒齧時孰知予已滑入鮫之腹中鮫腹腥臭異常悶不可當四面摸索皆滑膩如脂予此時在鮫腹中一路翻着筋鬥練拳頭思欲覓一出路而此涼血動物殆痛不可當適有英吉利船來見之即捕上甲板於是乃有水手多人持斧破其腹而予在鮫腹之中見之即呼曰英國萬歲英國萬歲此時水手等皆大喫驚然聞聲來集圍觀者不少予遂乘英吉利船以歸英國未數日予又自英吉利歸國中途倦極思欲假寐然無處可以稍得休憩且近旁又無咖館茶店只有一炮臺予遂拾級而登至大炮之旁見大炮之口寬綽可容人身乃以身入大炮之口蛇行而進一覺黑甜遂入黃粱之夢是日適爲天長佳節例於午後一點鐘當舉祝炮炮兵等不知炮中之有人漸將火藥裝入其中至午後一點鐘時乃即燃火其上隆然一聲火藥猛炸將予飛越前川而彈入三裏外百姓家柴垛之中此柴垛者鄉人所刈之麥藁屯積其上成一圓垛予不覺爲巨炮彈入其中此時予已仿佛若死後經百日乃復得活遂從柴垛中匍匐而出然回視己身黝膚墨貌殆與印度人種無異大約爲煙硝所燻成此狀也經此奇險後予又爲北極之探險以一人而殺數千頭之熊尤爲聞所未聞之事當時予駕一小船向北方進發第見萬疊冰山似一片水晶世界童山濯濯草木不生而行至一處只見白熊出沒遊行於冰山之間而已予此時舍舟登陸亦向此冰山走來忽見前面有肥大如牛之白熊二頭向予撲來予略不慌忙乃即取出手槍連放數響孰知彈子擊上冰塊皆紛紛滑落巖穴之中予正欲籌思所以抵制之方而忽覺有如泰山壓頂而來者急張目回顧則見一巨大之白熊跨予頭上予此時意謂斷無生理必果此累累大腹矣其時予猛憶有一古諺言熊不食死人予乃立時仰臥地上狀如死者熊果以鼻來嗅予時覷得切近將手中所持之手槍用力一抵而彈子直射此熊之咽喉而來前熊既已撲倒後熊方欲奔避而予已直刺其腹閃閃霜刃胭脂血染予遂一瞬息間而斃二頭巨大之熊雖然此兩熊雖斃而千百羣之熊聞此槍聲漫山遍野而來予一時無所措手乃即剝向者此所獲之熊皮披諸己身雜入熊羣之中熊果不覺予即以短刃連刺數熊熊即僵踣而它熊仍無所覺予此時且行且殺不及數點鐘而一羣之中殲盡無遺予遂滿載此熊奏凱而歸